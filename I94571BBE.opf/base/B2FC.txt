༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W20062
98905951
ImageGroup:
ISBN:
11 KG21604
7542105159
LCCN:
Title:
བཤད་རྒྱུད་རྐྱང་སེལ་གྱི་འགྲེལ་བ་མེས་པོའི་དགོངས་རྒྱན། །
bshad rgyud rkyang sel gyi 'grel ba mes po'i dgongs rgyan/
Author:
བློ་བཟང་ཆོས་གྲགས་
blo bzang chos grags
n/a
n/a;n/a
Descriptor:
Original Publication:
Place:
Publisher:
lan kru'u/
kan su'u mi rigs dpe skrun khang/
Date:
1997
1
Volume:
Total Volumes:
TBRC Pages:
Introductory Pages:
Text Pages:
Scanning Information:
In/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 3/2015



༦༠ 19
དར་མོ་སྨན་རམས་པ་བློ་བཟང་ཆོས་གྲགས་ཀྱིས་མཛད།
༧ ཙ་དིང་རྩིས་ཀརག་ལཚཙ། རི་ར་བྱསུམ་དང་ཚུའི་ནུབ་ཀྱི་ལས་བྱེད་ན་མ་སྟེ་ཕྱིསvཚཙོངས་ད་ལྟ་པ་ཚ་བུ།ཤི་ལྟར་ངོསྙནས་ནམ་ལྡན་པར་སྒོ་ཁྱིམས་ཀྱིས་མ༌
ལྔའིy*ཀྱི་ཚིག་ཙམ་ལ་རིང་བའི་མིང་དངོས་ཀྱི་པདྷིཀཱམ་རི་ན་རིr སྶ བྱིས་པུན་ཅུ་ནས་དཀར་པ་ཚtནས་ཚིདཱིད་འབུམ་རིནས་རིན་མཚན་གྱི་བཙོན་པའི་གོས་
།
ན་སུའུ་མི་རིགས་དཔེ་སྐྲུན་ཁང་།



༄༅། །བཤད་པའི་རྒྱུད་ཀྱི་ལེའུ་ཉི་ཤུ་པ་སྨན་གྱི་ནུས་པ་
བསྟན་པའི་ཚིག་གི་དོན་གྱི་འགྲེལ་བ་མེས་པོའི་
དགོངས་རྒྱན་ཞེས་བྱ་བ་བཞུགས་སོ། །
དར་མོ་སྨན་རམས་པ་བློ་བཟང་ཆོས་གྲགས་ཀྱིས་མཛད།
ཀན་སུའུ་མི་རིགས་དཔེ་སྐྲུན་ཁང་།



藏药性能明释
达莫·门让巴·洛桑却札著,
仲格加整理
甘肃民族出版社出版
(兰州第一新村 123号)
青海省新华书店发行 青海西宁民族印刷厂印刷
开本 850×1168 毫米 1/32 印张:7.125
1997年7月第1版 1997年7月第1次印刷
印数:1-3,500
ISBN7-5421-0515-9/R. 64(民文) 定价:8.50 元



དཀར་ཆག
@ @ @ @
དང་པོ། མདོར་བསྟན་པ། .....…………………..………….
གཉིས་པ། རྒྱས་པར་བཤད་པ། .............
རིན་པོ་ཆེའི་སྨན་གྱི་སྡེ་ཚན།
སྤྱི་དོན། ..…...
.............(2)
རིང་བསྲེལ།(2)
སྦྲུལ་གྱི་ནོར་བུ། (11)
བཻ་ཌཱུརྱ། (4)
བི་རྩྭ་ལ་ར་མ་ཎི། (11）
ཨིནྡྲ་ནཱི་ལ།（5）
སུ་གནྟ། (11）
རྡོ་རྗེ་ཕ་ལམ།（6）
སྤུག(12)
པདྨ་རཱ་ག(8）
གཡུ། (12)
མར་གད། (8）
ཁྱུང་སྐྱུགས། (13）
ཀེ་ཀེ་རུ། (10)
དཀར་ཁྲ་མེན། （13)
གསེར་ལེན། （10）
བྱི་ལའི་མིག(13）
མེ་ཤེལ། (10)
མུ་མེན། （14）
རྡོའི་སྙིང་པོ།- (11)
མཆོང་།（14）
-
1
-



གཟི། （14)
དབྱིག(14) .
ཀེ་ཏ་ཀ(14）
ལིག་བུ་མིག （15）
གཡང་ཏྲེའོ། (15）
མུ་ཏིག(15），
བྱུ་རུ། (18） ，
སྤོས་ཤེལ།（19）
དུང་།（21）
མགྲོན་བུ།(21）
དབང་པོའི་རིལ་བུ། (22）
གླང་པོའི་མཆེ་བ་སོགས། (24）
ཚིག་གི་དོན། ............
རྡོ་སྨན་གྱི་སྡེ་མཚན། .........
སྤྱི་དོན། །
སྦལ་རྒྱབ།（38）
སྨུག་པོ་ཆིག་ཐུབ།（39)
གངས་ཐིགས།（39）
ཁབ་ལེན།（39)
མཉྫི་ར། (40)
ཕག་མགོ (40）
བྱིའུ་མགོ (41）
དངུལ་ཆུ།(26）
གསེར།（30）
དངུལ། (32)
ལི།（33）
ཟངས།（34）
གཤའ་དཀར།（34）
ཏི་ཚ།（34）
ཞ་ཉེ་ནག་པོ།（35）
ར་གནོ། (35）
འཁར་བ།（35）
ཁྲོ་དཀར་ཁྲོ་ནག(35)
ལྕགས་ནག་པོ།（35)
............（37)
.............• (38)
•..........• （38)
གསེར་རྡོ།（41)
དངུལ་རྡོ། (41）
སྟང་ཟིལ། （41）
གསེར་ཟིལ། (41）
དངུལ་ཟིལ།（42）
གྲུ་བཞི། (42)
ཅོག་ལ་ལ།（42)
-
2 ཁ་



རྡོ་ཀླད། （42)
མཐིང་རྒྱུས།（44）
ལི་ཁྲི། (43)
ཏི་ཚ་སེར་བོ། (45)
ད་ཆུ། (43)
མཚལ། (45）
ཇོ་མཁྲིས།（43）
ལིག་བུ་མིག(45）
གཤའ་དཀར་རྡོ།（43) མདུང་རྩེ། （45）
ལྡོང་རོས། (43)
བཙག(46)
བ་བླ། (43)
ཅོང་ཞི། (46）
རྡོ་སོལ། (44）
རྡོ་ཐལ། (48）
བ་ནུ། (44）
ཧ་ཤིག(48)
རྡོ་རྒྱུས། （44）
མོ་རྡེའུ།（48)
ཚིག་གི་དོན། ............
…............ (51)
ས་སྨན་གྱི་སྡེ་ཚན། .....……...........…..…........…….. (54)
སྤྱི་དོན།
•....(54）
གསེར་གྱི་བྱེ་མ། (54）
མཚུར། （56）
སིནྡྷ་ར། (54）
པིག་པན། (56）
ཟེ་ཚྭ། （55）
རྡོ་དྲེག(57）
ཡ་བཀྐ་ར། (55)
བྲག་ཞུན།（57)
མུ་ཟི། (55）
ཚིག་གི་དོན། ........…....
............ (58)
ཤིང་སྨན་རྩི་སྨན་ཐང་སྨན་བཅས་ཀྱི་སྡེ་ཚན། ...... (59)
མདོར་བསྟན་པ། ..........
བ........ (59）
3
-



74)
རྒྱས་པར་བཤད་པ།
•.• (59)
སྤྱི་དོན། ..…..….....….…...…........…................. ( 60）
གཞན་ལུགས་མི་འཐད་པ་དགག་པ།
( 60)
སྤྱིའི་ནུས་པ་མདོར་བསྡུས་བསྟན་པ།
སྶ %ས་u་མདོར་བཅུས་བསྟན་པ། .....• • • • • • བཟ• • • • •• • ( 61)
གཞུང་དོན་བྱེ་བྲག་ཏུ་བཤད་པ། ..............….........
སྤྱི་དོན།
...... ......(74)
ག་བུར། （75）
ལ་ལ་ཕུད།（86)
ཙན་དན། (77)
སོ་མ་ར་ཛ། (86）
ཨ་ག་རུ （79）
ཐལ་ཀ་རྡོ་རྗེ།（87)
གྷི་ཝཾ།（79)
གསེར་གྱི་མེ་ཏོག(88)
ཅུ་གང་།（80)
གསེར་གྱི་ཕུད་བུ། （88)
གུར་ཀུམ། （81）
དུག་མོ་ཉུང་། （89）
སུག་སྨེལ།（81)
རྒུན་འབྲུམ།（90)
ཛཱ་ཏི། （82）
འུ་སུ། (90)
ལི་ཤི (82）
སྟར་བུ།（91)
ཀ་ཀོ་ལ། （83）
བསེ་ཡབ། （92)
གླ་རྩི། （83）
སེ་འབྲུ། (92)
དོམ་མཁྲིས། （83)
ཕོ་རིལ། (92）
ཨུཏྤལ། (84）
པི་པི་ལིང་། (93）
གེ་སར་གསུམ། （84）
སྒོ （94）
ཟི་ར། (85）
ཙི་ཏྲ་ཀ (94）
- 4 -མཁ



ཤིང་ཚ།（95）
ཀ་རཉྫ། （96）
ཤིང་ཀུན།（97）
བྱི་ཏང་ག (97）
མ་རུ་རྩེ། （98）
གུ་གུལ། （98）
ཤེལ་ཏ། (98）
རྒྱུ་ཚྭ། (99）
རྒྱམ་ཚྭ། （99)
ལྕེ་མྱང་ཚྭ། （99)
ཁ་རུ་ཚྭ། (100)
་ རྩབ་རུ་ཚྭ། (100）
རྭ་ཚྭ༑ （101）
མཛེ་ཚྭ། (101)
ཚ་ལ། (101)
ཝ་ཚྭ། （101)
ཨ་རུ་ར། (101）
བ་རུ་ར། (103）
སྐྱུ་རུ་ར། (104）
སྙིང་ཞོ་ཤ(104）
མཁལ་མ་ཞོ་ཤ(104）
བ་མཁལ (104）
གླ་གོར་ཞོ་ཤ(105)
ཨ་འབྲས། （105)
ས་འབྲས། (105）
འཇམ་འབྲས། (106)
མ་ནུ། (106）
རུ་རྟ།（107）
ཡུང་བ། (108)
ཤུ་དག(108）
པུ་ཤེལ་ཚེ། (109)
ཁྱུང་སྡེར། （109）
དཔའ་བོ། （110)
བོང་ང་།（110)
ཤིང་མངར། （113)
སླེ་ཏྲེས།（114）
ཀཎྜ་ཀ་རི།（114）
ཏིག་ཏ།（115)
བ་ཤ་ཀ（116）
བ་ལེ་ཀ(116)
ག་དུར།(117)
སྟབས་སེང་། (118)
སྒྲོན་ཤིང་། （118）
སྐྱེར་པ།（118)
- 5



སེ་རྒོད། (119）
དོང་ག(122)
སེང་ལྡེང་། （119）
ཀ་པེད།（123)
པོ་སོ་ཆ། (120）
ད་ཏྲིག(123)་
དན་རོག(120)
སྨག(123）
ཤི་ཁཉྩ། （121)
མོན་ཆ་ར།（124）
ཚིག་གི་དོན། .........
བ..……......….. (124)
སྔོ་སྨན་གྱི་སྡེ་ཚན། ............. •.....….…......... (133)
སྤྱི་དོན། ....
(134)
ཧོང་ལེན། (134） ་
དར་ཡ་ཀན། (139）
སྤང་རྩི་དོ་བོ། （134）
རྟ་ལྤགས་པ།（141)
རེ་སྐོན་པ།（135）
ཨ་བྷི་ཥ། (141)
ཀྱི་ལྕེ།（136)
སྟག་ཤ(142）
སུམ་ཅུ་ཏིག(136）
སྤང་རྒྱན་དཀར་པོ།（142）
པྲི་ཡང་ཀུ། （136）
ཡུ་གུ་ཤིང་། (142)
ཟངས་ ཏིག ལྕགས་. ཏིག རྩེད། (143）
（137)
དགུ་ཐུབ། （143）
སྲོ་ལོ།(137）
ལྡུམ་སྟག(144）
གཡའ་ཀྱི་མ། (137)
ཨ་བྱག(144）
གང་ག་ཆུང་། (138)
སྨུག་ཆུང་མདན་ཡོད། (145）
བྱ་རྒོད་སྤོས། （139)
གསེར་སྐུད། (145)
སྲོལ་གོང་བ། (139)
ལུག་རུ། (145）
ཡུ་མོ་མདེའུ་འབྱིན། （139) ཆུ་རུག (146)



སེ་བ། (146)
ལང་ཐང་རྩེ། (149)
འབུ་སུ་ཧང་། (147)
སྲིན་ཤིང་སྣ་མ། (150)
སྒོང་ཐོག་པ།（147）
དྲེས་མའི་གེ་སར།（150)
ཨ་ཀྲོང་། (147）
དཀར་པོ་ཆིག་ཐུབ། (151)
ཚར་བོང་། (147)
ཨ་ཝ། (152)
ཏང་ཀུན། （147）
ཞིམ་ཐིག་ལེ། （152)
སེ་རྒོད་འབྲས་བུ། (148) པར་པ་ཏ། (153）
ཤུག་པ་ཚེར་མ་ཅན། (148） ， དྭ་བ། (153）
སྐྱེར་པའི་མེ་ཏོག(149) འདམ་བུ།（154）
ཐང་ཕྲོམ།（149)
གྲོ་ལོ་ས་འཛིན། ཙི་ཙི་ས་འཛིན། འབྲི་ཏ་ས་འཛིན།(154）
བྱ་ཕོ་ཙི་ཙི། （155)
འབམ་པོ།（160)，
ཤུ་མོ་ཟ། (156）
མེ་ཏོག་ལུག་མིག (160）
སྙི་བ། （156)
མཁན་པ། （161)
གཡེར་ཤིང་བ།（157)
ཆུ་མ་རྩི།（162）
མེ་ཏོག་སེར་ཆེན། （157) བྱི་ཚེར། བྱི་བཟུང༌། （162)
བྲག་སྐྱ་ཧ་བོ། (157)
དེ་བ།（163)
བྲག་སྤོས། (158）
རྩ་མཁྲིས། (164）
རྒྱུ་སྤོས།(158）
ལྡུམ་བུ་རེ་རལ།（164)
སྤང་སྤོས།(159)
འོམ་བུ། (164）
མྱང་རྩི་སྤྲིས། (159).
ཞུ་མཁན། (165）
ཆུ་དུས། (160）
ཚོས། (165)
- 7
=



བཙོད། （165）
ལྕམ་པ། (166)
བྲག་ལྕམ། （166）
རྟ་རྨིག(166）
བྲ་མ། (167）
མཛོ་མོ་ཤིང༌། （167）
འཕང་མའི་འབྲས་བུ། (167)
སྲད་དཀར།（167)
བྱིའུ་སུད་མ། (168)་
བྱི་རུག་པ།（168）
མཚེ་ལྡུམ། (168)
བྲེ་ག (169）
ལུག་ཆུང་། (169）
ལུག་ངལ། (169）
ཟངས་རྩི།(169)
སྙ་ལོ། (170)
ཤོ་མང་། (170）
བ་ཡག་པ། (170）
བྱིའུ་ལ་ཕུག(171）
ཨུག་ཆོས།（171）
སྐྱི་བའི་འབྲས་བུ། (171）
ས་རྫི་ཀ (172）
སྲུབ་ཀ （172)
ལྕེ་ཚ། (172)་
དབྱི་མོང་།（173）
བ་ལུ། （174）
གོ་སྙོད།（174）
ཐ་རམ་པ། (174）
ན་རམ་པ། (175）
བྱ་རྐང་།（175）
སོག་ཀ་བ། (175)
དབང་ལག (175）
རི་ཤོ （176）
སྤྱང་ཚེར། (176)
དུར་བྱིད། (176）
ཐར་ནུ། （177）
སྔོན་བུ། （177)
ཁྲོན་བུ། （177）
ལྕུམ་རྩ། （178）
ཆུ་རྩ།（178)
རེ་ལྕག་པ།（178)
ལྕ་བ། （179）
ཉེ་ཤིང་།(179）
ར་མཉེ། （180）
-
8
-



.............
..............
.... （198)
ཨ་ཤོ་གནྟ། (181）
གཟེ་མ།（182)
ཚིག་གི་དོན། ......
.............. (182)
སྲོག་ཆགས་སྨན་གྱི་སྡེ་ཚན། ..................... (193)
མདོར་བསྟན་པ།
• (193）
རྒྱས་པར་བཤད་པ།
(193)
སྤྱི་དོན། ........
........... (193)
ཚིག་གི་དོན། ..........
རྭ་ཡི་ནུས་པ་བསྟན་པ། (198)
རུས་པའི་ནུས་པ་བསྟན་པ།（199）
ཤའི་ནུས་པ་བསྟན་པ། (199）
ཁྲག་གི་ནུས་པ་བསྟན་པ།（200）
མཁྲིས་པའི་ནུས་པ་བསྟན་པ། （201)
ཚིལ་བུའི་ནུས་པ་བསྟན་པ། (201）
ཀླད་པའི་ནུས་པ་བསྟན་པ། (201)
པགས་པའི་ནུས་པ་བསྟན་པ། （201）
སེན་མོའི་ནུས་པ་བསྟན་པ། （201）
སྤུ་ཡི་ནུས་པ་བསྟན་པ། （202）
ཆུའི་ནུས་པ་བསྟན་པ། （202)
བྲུན་གྱི་ནུས་པ་བསྟན་པ། （202）
བུབ་རིལ་ལུས་ཀྱི་ནུས་པ་བསྟན་པ། (203）.
གསུམ་པ། མཇུག་བསྡུ་བ། .....…....... (203)
-
9
པ་



སྤྱི་དོན། ......
ཚིག་གི་དོན། , .....…………..
ལེའུའི་མཚན་བསྟན་པའོ། .........
（203）
(207)
(210)
མ 10
ཡ



། ཚད་མེད་ཐུགས་རྗེས་འགྲོ་བའི་གདུང་བ་ཡོངས་སུ་བཅིལ་པའི་འཕྲིན་
ལས་ཅན། ། སྟོབས་བཅུ་མངའ་བ་སྨན་པའི་རྒྱལ་པོ་བཻ་ཌཱུརྱ་འོད་ཞིང་གི་སྟོན། །
གངས་རིའི་ལྗོངས་འདིར་ཡོན་ཏན་མགོན་པོ་ཞེས་གྲགས་རྔ་ཆེན་ལྡིར། །གང་
དངོས་ཀུན་མཁྱེན་བླ་མ་ངག་གི་དབང་ཕྱུག་བློ་བཟང་རྒྱ་མཚོར་འདུད། །ཅེས་
ཚིགས་སུ་བཅད་པས་སྔོན་བསུས་ཏེ། །དེ་ཡང་སྨན་གྱི་རིགས་བྱེད་ སྡེ་ཚན་་་་
བརྒྱད་དུ་གྲགས་པ་རྣམས་ཀྱི་འབྱུང་ཁུངས། ། ནུས་པ་བྱེ་བྲག་ཏུ་བཤད་པ་ལ་
གསུམ། །མདོར་བསྟན་པ་དང་རྒྱས་པར་བཤད་པ། །མཇུག་བསྡུ་བའོ། །
དང་པོ།
མདོར་བསྟན་པ།
དང་པོ་ནི་རིན་པོ་ཆེའི་སྨན་ཞེས་པ་ནས་བརྒྱད་དུ་བཤད་ཅེས་པའི་བར་
གྱིས་བསྟན་ཏེ། །རིན་པོ་ཆེའི་སྨན་དང༌། ། རྡོའི་སྨན་དང་། །ས་ཡི་སྨན་དང༌།
ཤིང་ གི་ སྨན་ དང་། རྩི་ཡི་སྨན་དང༌། ། ཐང་སྨན་ དང༌། སྔོ་སྨན་དང༌།
སྲོག་ཆགས་ཀྱི་སྨན་དང་དབྱེ་བ་བརྒྱད་དུ་བཤད་པ་ཡིན་ནོ། །
གཉིས་པ།
རྒྱས་པར་བཤད་པ།
རིན་པོ་ཆེའི་སྨན་གྱི་སྡེ་ཚན།
གཉིས་ཕ་རྒྱས་པར་བཤད་པ་ལ་བརྒྱད་ལས།
དང་པོ་ནི་རིན་པོ་ཆེའི་
1 -



ནུས་པ་ལ་གཉིས་ཏེ། ། སྤྱི་དོན་དང་། ཚིག་དོན་ནོ། །
སྤྱི་དོན་ལ།།
དང་པོ་ནི། ། དེ་ཡང་རིན་པོ་ཆེ་ཐམས་ཅད་ལས་མཆོག་ཏུ་གྱུར་པ་
ནི། །དེ་བཞིན་གཤེགས་པའི་རིང་བསྲེལ་ཡིན་མོད། ། འདི་ལའང་སྐུ་གདུང་
རིང་བསྲེལ་དང་། །སྐུ་བལ་རིང་བསྲེལ། ཡུངས་འབྲུ་ལྟ་བུའི་རིང་བསྲེལ་ཆོས་
སྐུའི་རིང་བསྲེལ་ཏེ་རྣམ་པ་བཞི་ལས། དང་པོ་སྐུ་གདུང་རིང་བསྲེལ་ནི། ཤ་
རི་རཾ་ཞེས་པའི་སྒྲ་ལས་གཞོམ་ཞིག་དང་བྲལ་བ་རྡོ་རྗེའི་སྐུ་གདུང་ཆ་བརྒྱད་དུ་
གྱུར་པ་ལྟ་བུ་ཡིན་མོད། ཤ་རུས་ཀྱི་ཆ་ཕྲ་མོ་ཙམ་ལའང་འཇུག་པ་ཡོད་དེ།
ཤ་རི་རཾ་ཞེས་པ་ཙམ་ལ་བརྟེན་ནས། །ཉ་རི་རཾ་དང་ཆུ་རི་རོ་ཞེས་པ་དག་ཀྱང་
སྣང་སྟེ། དོན་ལ་སྤྱོད་པ་རྣམ་དཔྱོད་ཀྱི་བློ་གྲོས་མ་ཡིན་ནོ། །གཉིས་པ་སྐུ་བལ་
རིང་བསྲེལ་ནི། །དབུ་སྐྲ་དང་ཞབས་སེན་ལ་སོགས་པའོ། ། གསུམ་པ་ཡུངས་
འབྲུ་ལྟ་བུའི་རིང་བསྲེལ་ནི། དེང་སང་གི་རིང་བསྲེལ་དུ་གྲགས་པ་འདིའོ། །
བཞི་པ་ཆོས་སྐུའི་རིང་བསྲེལ་ནི་གསང་བ་རིང་བསྲེལ་དང་། བྱང་ཆུབ་རྒྱན་
འབུམ་ལ་སོགས་པ་ནང་དོན་རིགས་པར་རྟོགས་པའི་གསུང་རབ་རྣམས་སོ། །
དེས་མཚོན་ནས་ས་ལ་གནས་པའི་བྱང་ཆུབ་སེམས་དཔའ་དང་། རང་རྒྱལ་
ཉན་ཐོས་སོ་སོ་སྐྱེ་བོ་དང་བཅས་པའི་རིང་བསྲེལ་རྣམ་པ་བཞི་སྟེ། །ཐམས་ཅད་
ཀྱང་རཏྣའི་སྒྲ་ལས་རིན་པོ་ཆེའི་མཆོག་ཏུ་གྱུར་པ་ཡིན་ནོ། །དེ་དག་ལ་མདོ་རྒྱུད་
དུ་མ་ནས་ཆེ་བའི་ཡོན་ཏན་བསམ་གྱིས་མི་ཁྱབ་པ་གསུངས་ཤིང༌། སྨན་མིང་
རྒྱ་མཚོར། རྒྱལ་བའི་རིང་བསྲེལ་ནོར་བུའི་མཆོག ། དགོས་འདོད་ཐམས་
ཅད་འབྱུང་བར་བྱེད། །ཉན་ཐོས་རང་རྒྱལ་བྱང་ཆུབ་སེམས། །དེ་བཞིན་རྣལ་
འབྱོར་ལྡན་པའི་གདུང༌། །མཆོད་ཅིང་ལུས་ལ་བཅིང་ཙམ་གྱིས། །ཡོན་ཏན་
བསམ་གྱིས་མི་ཁྱབ་སྟེ། ། ཞེས་དང་། སློབ་དཔོན་ངག་གི་དབང་ཕྱུག་གྲགས་
– 2 བ



པས༔ རིན་ཆེན་ཨིནྡྲ་ནི་ལ་སོགས། ། ནོར་བུ་ཆེན་པོ་གཞན་དག་ཀྱང་། །
འཆང་བར་བྱེད་པས་འཆི་བ་ཀུན། །དུས་མིན་བཟློག་པ་ཐེ་ཚོམ་མེད། ཅེས་
དང༌། འཕགས་པ་ཀླུ་སྒྲུབ་ཀྱིས། མིའི་ནོར་བུ་དང༌། ལྷའི་ནོར་བུ་དང༌།
བྱང་ ཆུབ་ སེམས་ དཔའི་ ནོར་ བུ་ སྟེ་ གསུམ་ ལས། དེ་ ལ་ མིའི་ ནོར་ བུ་ ནི།
ཡོངས་སུ་དག་པའི་ཁ་དོག་དང་ལྡན་པས། །དུག་དང་། གདོན་དང་། ནད་
དང༌། མུན་པ་དང་། བཀྲེས་བ་དང༌། ཚ་བ་ལ་སོགས་སྡུག་བསྔལ་སེལ་
བར་བྱེད་ནུས་པས་ན། ཡོན་ཏན་གྱི་ཁྱད་པར་བདུན་དང་ལྡན་ཞིང་། ལྷའི་
ནོར་བུ་ནི་ཡོན་ཏན་དེ་དག་གི་སྟེང་དུ་རྟག་པར་ལྷའི་རྗེས་སུ་འབྲང་བ་དང་།
ཡང་དགོ་པ་དང་སྨྲ་བར་རུང་བ་དང༌། ཡང་ཞིང་མི་ལྕི་བ་སྟེ་ཡོན་ཏན་བཅུ་
གཅིག་དང་ལྡན་ཞིང༌། བྱང་ཆུབ་སེམས་དཔའི་ནོར་བུ་ནི་ཡོན་ཏན་དེ་དག་
ཐམས་ཅད་ཀྱི་སྟེང་དུ། སེམས་ཅན་ཐམས་ཅད་ཀྱི་འཆི་འཕོ་རྟོགས་པ་དང་།
སྐྱེ་བའི་ཐོག་མཐའ་ཤེས་པར་བྱ་བ་དང་། ཆོས་ཀྱི་སྒྲ་སྐད་སྣ་ཚོགས་པ་འབྱུང་
བ་སྟེ། ཡོན་ཏན་གྱི་ཁྱད་པར་བཅུ་གསུམ་དང་ལྡན་པ་ཡིན་ནོ། །ཞེས་དང་།
ལྷ་པ་རྫོང་པས་ཀྱང་། བཻ་ཌཱུརྱ་དང༌། ཨིནྡྲ་ནཱི་ལ་དང་། པདྨ་ར་ག་མརྒད་
ཀེ་ཀེ་རུ། སུ་གནྡྷ་དང་ཕ་ལཾ་ཨེ་ལེ་མིག །རིན་ཆེན་ནུས་པས་སྦྱར་དུག་དབྱིག་
དུག་སེལ། ། མི་མ་ཡིན་གྱི་མི་མཐོང་གདོན་བགེགས་བསྲུང་། ། དེ་བཞིན་
གཤེགས་དང་རང་རྒྱལ་རིང་བསྲེལ་རྣམས། །ས་རུ་ལྷུང་བ་རིན་པོ་ཆེར་གྱུར་
བའི། ། ནོར་བུ་ཀོ་རུས་ལ་སོགས་གང་རྙེད་པའི། ། ཡོན་ཏན་སྔར་སྨོས་ཉིད་
དང་ཁྱད་པར་དུ། །དུས་མིན་འཆི་སྐྱོབས་དཀར་ཕྱོགས་ལྷ་ཡིས་བསྲུང༌། །
མཚོན་གྱིས་འབིགས་པར་མི་ནུས་རྡོས་མི་བརྫི། །མཆོད་ན་དགོས་འདོད་ཐམས་
ཅད་འབྱུང་བ་ཡིན། །ཞེས་སོ། །དེ་ཡང་རིན་པོ་ཆེ་ལ། ། རིན་ཆེན་ཉིད་དང་
འཆིང་བུ་དང་། །བཅོས་བུ་གསུམ་ལས་དང་པོ་ནི། །
– 3
ཡ



ཙིནྟ་མ་ཎི་ཞེས་པ་ཡིད་བཞིན་ད་བང་གི་རྒྱལ་པོ་འམ། །བཻ་ཌཱུརྱ་ཏོག་གི་
བློ་གྲོས་ཞེས་པར་འགྱུར་བར་བཤད་དོ། །དེ་ཡང་གཙོ་དང་བྲན་གྱི་དབྱེ་བས་
རྣམ་པ་གཉིས་ལས། དང་པོ་ནི། གཙོ་བོ་ཡིད་བཞིན་དབང་གི་རྒྱལ་པོ་སྟེ། །
བོ་ཌཱུརྱ་ཡི་མཆོག་ཏུ་བཤད་པ་ཡིན། ། ཁ་དོག་སྔོ་སྐྱ་ཟུར་བརྒྱུད་ཟུར་དྲུག་པ།
།གསོལ་བ་བཏབ་ན་དགོས་འདོད་མ་ལུས་སྟེར། །འདི་དག་བསོད་ནམས་དབང་
གིས་འབྱུང་བའི་ཕྱིར། །སྐྱེ་བོ་ཕལ་པ་རྣམས་ཀྱིས་རྙེད་པར་དཀའ། །བོད་ཀྱི་
ཡུལ་དུ་འབྱུང་བར་མི་སྣང་ངོ་། །ཞེས་པ་དང༌། སྔོན་སངས་རྒྱས་ཀྱི་ཆོས་ནུབ་
པའི་དུས་སུ། །དེ་བཞིན་གཤེགས་པའི་རིང་བསྲེལ་རྣམས། །ནོར་བུའི་གཟུགས་
སུ་གྱུར་ནས། སླར་དམ་པའི་ཆོས་ཀྱི་འདུལ་བར་འོས་པའི་དོན་དུ་འབྱུང་བ།
ཁ་དོག་སྔོ་སྐྱ་དང་འཁྱིལ་ལེ་བ་ཆེ་ཆུང་ཚད་སྟར་ཁའི་འབྲས་བུ་ཙམ་ལ། ཁ་
དོག་ལྔའི་རི་མོ་མིག་ལྟ་བུ་བདུན་ཡོད་པ། དེ་ལ་བལྟས་ནས་ནམ་མཁའ་ལ་
བལྟས་པ་ན་ཉིན་མོའང་སྐར་མ་མཐོང་ཞིང༌། རས་མང་དུ་བརྩེགས་པའི་འོག་
ཏུ་བཞག་ཀྱང༌། བདེན་སྟོབས་བརྗོད་པས་ན་སྟེང་དུ་འབྱུང་བ་ཞིག་སྟེ། དེ་
ལྟ་བུ་ལ་རིན་གཞལ་དུ་མེད་ཅེས་བཤད་དོ། །དེ་བཞིན་དུ་ཡིད་བཞིན་ནོར་བུ་བ་
ཀཱུརྱ་ལ་དཀར་པོ་དང་། སེར་པོ་དང་། སྔོན་པོ་སྟེ་གསུམ་དུ་ཡོད་པ་ལས།
ཁ་ཅིག་འདི་གསུམ་ནི་དེ་བཞིན་གཤེགས་པའི་རིང་བསྲེལ་ལས་འབྱུང་བའི་ཡིད་
བཞིན་གྱི་ནོར་བུའི་ཞེས་ཟེར་ཡང་། དེ་ནི་མ་ཡིན་ཏེ། བི་ཌཱུརྱ་དཀར་པོ་ནི།
དེ་བཞིན་གཤེགས་པའི་རིང་བསྲེལ་ལས་འབྱུང་བ་མདོ་པདྨ་དཀར་པོ་སོགས་སུ་
བཤད་ཅིང་། ངོ་བོ་ནི་པདྨ་དཀར་པོའི་ཆུན་པོར། ཆུ་ཡི་མདོག་ཅན་ཤིན་ཏུ་
དྭངས་པ་ལ། །ནམ་མཁའི་ཁ་དོག་གིས་བསྒྱུར་བི་ཀཱུརྱ། །ཞེས་པ་འདི་ཉིད་ཡིན་
ནོ། །བཻ་ཌཱུརྱ་སེར་པོ་ནི། བྱི་ལའི་མིག་ལྟར་སེར་ཞིང་། བྱི་མིག་ཞེས་པ་ནང་
དུ་སྐུད་པ་གསུམ་སྒྲིལ་བཅུག་པ་འདྲ་བ་མེ་ལ་བསྲེགས་ཀྱང་ལྷག་པར་འོད་འཚེར་
-
4
-



འགྲོ་བ་ཞིག་སྟེ་གོང་དུ་བཤད་པའི་ཙིནྟ་མ་ཎི་ཞེས་པའི་ཡིད་བཞིན་གྱི་ནོར་བུ་དེ་
ཡང་བཻ་ཌཱུརྱ་སེར་པོ་ཡིན་པར་མངོན་ནོ། །བཻ་ཌཱུརྱ་སྔོན་པོ་ནམ་མཁའ་ལྡིང་རྫུས་
སྐྱེས་རྣམས་ཀྱིས་རྒྱ་མཚོའི་ནང་གི་ཀླུ་སྦྲུལ་གྱི་གཟུགས་སུ་བྱས་པ་རྣམས་ཟོས་པའི་
དུག་གི་ནུས་པས་འཆི་བའི་དུས་བྱས་པའི་ཚེ། རང་ལུས་མེས་བསྲེགས་པའི་
སྙིང་པོ་བཻ་ཌཱུརྱའི་རང་བཞིན་མི་ཆེན་པོའི་བརླ་ཤ་ཙམ་ཟུར་བརྒྱད་པ་ཁ་དོག་
ཤིན་ཏུ་སྔ་བ་མཚན་མོ་དཔག་ཚད་བརྒྱུར་འོད་འབྱུང་ཞིང་།, ཉི་མ་ཚ་བ་ན་
བསིལ་བའི་ཆུ་ཡན་ལག་བརྒྱད་ལྡན་འབབ་པ་དཔག་ཚད་བརྒྱུད་པའི་འཁོར་
ཡུག་ཏུ་ནད་མེད་པར་བྱེད་ཅིང་། བརྒྱ་བྱིན་གྱིས་ཐོབ་ན་གཙུག་གི་ནོར་བུ་
བྱེད་པ་དང་འདི་ཉིད་འཁོར་ལོས་བསྒྱུར་པའི་རྒྱལ་པོས་ཐོབ་ན་ནོར་བུ་རིན་པོ་
ཆེར་བྱེད་པ་དང༌། ཁྱབ་འཇུག་གིས་ཐོབ་ན་འཛམ་བུའི་ཉ་དང༌། ཀླུའི་རྒྱལ་
པོའི་གཙུག་གི་ནོར་བུ་རྣམས་ཀྱང་བེ་ཌཱུརྱ་སྔོན་པོའི་རང་བཞིན་ཅན་ཡིན་པར་
གསུངས་ལ། གཞན་ཡང་རི་བོ་བཻ་ཌཱུརྱ་ཞེས་པ་ལས་བྱུང་པ་བཻ་ཌཱུརྱ་ཕལ་པ་
དག་ཀྱང་འབྱུང་བར་ཡང་བཤད་དོ། །འདི་ཉིད་ཨིནྡྲ་ནཱི་ལ་ལ་སོགས་པ་དང་མི་
ནོར་བའི་ཁྱད་པར་ནི་ཅུང་ཟད་ལྗང་བའི་ཉམས་ཅན་ནང་དུ་སྐུད་པ་གསུམ་སྒྲིལ་
བཅུག་པ་ལྟ་བུ་ཅིག་ཡོད་ལ། འོད་ཟེར་ནི་མཚན་ཕྱེད་ཕན་ཆད་མ་ངེས་པར་
འབྱུང་བ་ཞིག་སྟེ། རིན་ཐང་ནི་ཐ་མ་ཡང་ཡུལ་ཕྲན་གཅིག་རི་བར་བཤད་
དོ། །
ཨིནྡྲ་ནཱི་ལ་ཞེས་པ་རིན་པོ་ཆེ་སྔོན་པོའི་རིགས་ལ་གསུམ་སྟེ། ནཱི་ལ་
དང༌། ཀ་ཀ་ནཱི་ལ་དང༌། ཨིནྡྲ་ནཱི་ལ་དང་གསུམ། དང་པོ་ནི། ནཱི་ལ་
ཞེས་པ་སྔོན་པོ་ཙམ་སྟེ། ། སྔོ་སྐྱའི་རྣམ་པ་དང་འོད་སོར་གསུམ་ཙམ་སྔོན་པོའི་
འོད་ཀྱིས་ཁྱབ་ནུས་པའོ། །གཉིས་པ་ཀ་ཀ་ནཱི་ལ་ནི། སྔོ་ནག་གི་རྣམ་པ་ལ་ཉི་
མ་གང་ཡོད་ཀྱི་ཕྱོགས་སུ་འོད་ཟེར་འབྱུང་བ་ཡིན་ནོ། །གསུམ་པ་ཨིནྡྲ་ནཱི་ལ་ནི།
- 5 མ་ཁ་



སྔོན་པོ་དབང་པོ་སྟེ། ལྷའི་དབང་པོའམ། མིའི་དབང་པོ་ཞེས་པ་ལྟར་་་་
མཆོག་གི་དོན་ཡིན་ལ། དེའི་སྟེང་དུ་རས་གཙང་མ་རེག་ཙམ་བཀབས་པ་ན་
འོད་ཟེར་སྔོན་པོ་གདུགས་ཕུབ་པ་ལྟར་འབྱུང་བའོ། །འདི་རྣམས་སིང་ག་ལའི་
ཆུ་བོ་དྷརྨ་གངྒ་ནས་འབྱུང་ལ། རིན་ཐང་ནི་གསེར་གྱི་བརྒྱད་སྐོར། བཅུ་
བསྐོར། སྟོང་སྐོར་སོགས་བྱེད་པར་བཤད་དོ། །ཡང་སིང་ག་ལ་དང་། སུཀཾ་
སོགས་ནས་འབྱུང་བའི་ནཱི་ལ་ཚ་ལི་ཞེས་བྱ་བ། སྔོ་སྐྱ་ཤིན་ཏུ་དྭངས་པ་མིའི་
ལག་ པ་ཙམ་མེ་ལ་བསྲེགས་ཀྱང་མི་འཇིག་པ་ཞིག་ཡོད་དོ། ། རིན་ཐང་དུ་
དངུལ་དང་བརྗེ་བའོ། །བཞན་ཡང་པཎྜི་ཏ་གོ་ཏ་ལའི་གསར་འགྱུར་ལས་ཀྱང་།
ནཱི་ལ་ཞེས་པ་སྔོན་པོ་སྟེ། དང་པོ་སྔོ་སྐྱ་ཡོང་ཞིང༌། དེ་ནས་རིམ་བཞིན་
བཟང་བ་ཡིན། སྔོ་སྐྱ་དེ་ལས་ཅུང་སྔོ་བ། དེ་ལས་ཅུང་ནག་པ་ཨིནྡྲ་ནཱི་ལ་
དང་། སྔོ་སེར་དུ་འདུག་ན་ཐོན་ཀ་ཞེས་དང་། སྔོ་ཤས་ཆེ་ན་ཐོན་ཀ་ཆེན་པོ་
ཞེས་ལྔར་བཞེད། །
བཛྲ་ཧོ་ར་ཞེས་པ་རྡོ་རྗེ་ཕ་ལམ་ལ་རིགས་གཉིས་ཏེ། ས་ལས་བྱུང་བ་
དང་། ཆུ་ལས་བྱུང་བ་གཉིས་སོ། ། དང་པོ་ནི་ལྷོ་ཕྱོགས་བེ་ཏ་གི་རི་ལས་བྱུང་
བའམ། ཡང་ན་ནི་སྐྱེས་བུ་དམ་པ་རྣམས་ལ་འདི་བྱུང་གི་ངེས་པ་མེད་པ་ཞིག་
ལ་འབྱུང་སྟེ། མེད་དུས་ཀྱང་འདིས་ཁྱེར་ཞེས་པའི་ངེས་མེད་ལ་མི་འབྱུང་བ་
ཞིག་གོ །རྒྱུ་ནི་རྡོ་རིགས་ཡིན། ཕྱི་རོལ་པ་རྣམས་ནི་ཡུམ་ཨུ་མ་དེ་བའི་བླ་རྡོ་
ཡིན་ཞེས་རྩིས་ཤིན་ཏུ་ཆེ་བ་ཁ་དོག་མཆིན་པའམ་མར་མེ་ལྟ་བུ་ལ་ཆེ་ཆུང་མ་ངེས་
པ་ཞིག་སྟེ། རིན་པོ་ཆེ་ཐམས་ཅད་གཅོད་འབིགས་ནུས་པ་ཚུར་ནི་གང་གིས་
ཀྱང་མི་འཇིག་པ། ཕན་ཚུན་ནང་བརྡབ་ཚེ་ཕྱེ་མར་གཏོང་བ། གཞན་གྱིས་
བརྡུངས་པས་མི་འཇིག བཅད་པས་མི་ཆོད་པ། བསྲེག་པས་མི་འཚིག་པ།
བརྡར་བས་མི་འཛད་པ་སྟེ། ཁྱད་ཆོས་བཞི་དང་ངེས་པར་ལྡན་པ། གསོལ་
ལ6 -



བ་བཏབ་ན་སྟོད་ནས་མེ་འབར་བ། སྨད་ནས་ཆུ་འབབ་པ། དགོས་འདོད་
ཐམས་ཅད་ཡིད་བཞིན་དུ་འགྲུབ་པར་བྱེད་པ། མིང་ནི་ལེགས་སྦྱར་སྐད་དུ་
ལགླི་ཞེས། བོད་སྐད་དུ་ཕུན་སུམ་ཚོགས་པ་རྡོ་རྗེ་ཕ་ལམ་གྱི་མཆོག་སྟེ། རིན་
ཐང་ནི་གཞལ་དུ་མེད་པའོ། །གཉིས་པ་ཆུ་ལས་བྱུང་བ་ལའང་གཉིས་ཏེ། ཕ་
ལ་རྡོ་རྗེ་ཆེན་པོ་དང༌། ཆུང་ངུ་གཉིས་སོ། །དང་པོ་ནི། རྒྱ་མཚོ་ཆེན་པོ་ལས་
བྱུང་པ་སྟེ། ཆེ་ཆུང་ཇི་ལྟར་སྣང་ཡང་དབྱིབས་ནས་སམ། འབྲས་སམ་རྒྱང་
མའི་མདེའུ་ལྟ་བུ་འམ། ཡང་ན་བྱི་སྒོང་གི་དབྱིབས་ཀྱང་འབྱུང་བར་སྲིད་ཅིང་། །
རྒྱུ་ནི་རྡོ་ཤེལ་ཡིན་པར་གྲགས་ཤིང་། རིན་པོ་ཆེའི་རིགས་གཞན་རྣམས་གཅོད་
འབིགས་ནུས་སོ། ། ཡིན་མིན་ནི་གཞན་གྱི་ངོས་ལ་འབྱུད་དེ་རི་མོ་བྱུང་ན་
མཆོག་དང༌། འདྲེད་པར་མི་བྱེད་ཅུང་ཟད་འཛིན་པ་ནི་ཕལ་པ། རི་མོ་ཅི་
ཡང་མི་འདོད་ན་ནི་ མིན་ པར་ ངེས་ སོ། ། དེ་ ཡང་ པད་དཀར་ཆུན་ པོ་ ལས།
རིན་ཆེན་གཙོ་བོ་རྡོ་རྗེ་ཕ་ལམ་སྟེ། ། འདི་ནི་རྒྱ་མཚོ་དག་ལས་འབྱུང་ཞེས་་་་་
ཐོས། །དབྱིབས་ནི་རྒྱང་མའི་མདེའུ་ལྟ་བུ་སྟེ། །བྱི་སྒོང་དག་གི་དབྱིབས་ཀྱང་
འབྱུང་བར་བཤད། ། རྒྱུ་ནི་རྡོ་ཤེལ་ཤིན་ཏུ་དྭངས་པ་ལ། །རྒྱང་བལྟས་ཉི་འོད་
འཕོག་ཚེ་མུ་ཏིག་འདྲ། །ཆེ་ཆུང་ངེས་པ་མེད་དེ་སྣ་ཚོགས་འབྱུང༌། །དེ་ཉིད་ཕ་
ལམ་ཡིན་མིན་བརྟག་པ་ན། །རྡོ་ཤེལ་འཇམ་པོའི་ངོས་ལ་བྲུད་པ་ན། ། རི་མོ་
བྱུང་ན་ཤིན་ཏུ་བཟང་བ་སྟེ། །འདྲེད་པར་མི་བྱེད་ཅུང་ཟད་འཛིན་ན་ངན། །
འདི་ནི་རིན་ཆེན་ཀུན་གྱི་གཙོ་བོ་ཡིན། ། འདི་ཡིས་མི་འཇོམས་རིན་ཆེན་གང་
ཡང་མེད། ལུས་ལ་བཅངས་པས་ཀླུ་ཡི་དུག་རྣམས་སེལ། །ཞེས་པ་དེའོ། །
གཉིས་པ་ཕ་ལམ་ཆུང་ངུ་ནི། མེས་འཇིག་ཅིང་ནུས་པ་གཞན་སྔ་མ་དང་ཁྱད་
པར་མེད་དོ། །དེས་མཚོན་རྩྭ་ཕ་ལམ། ས་ཕ་ལམ་དང༌། ཆུ་ཕོ་ལམ་དང༌།
རྡོ་ཕ་ལམ་སྟེ་ཀོ་རཉྩ་ལ་སོགས་པ་ཡོད་པར་གྲགས་སོ། ། རིན་ཐང་སྔོན་མ་ལ་
- 7 -



གསེར་གྱི་སུམ་ཅུ་སྐོར་དང༌། བར་པ་ལ་ཉི་ཤུ་བསྐོར། ཕྱི་མ་རྣམས་ལ་ནི་
གྲགས་པ་ཙམ་དུ་ཟད་དོ། །
པདྨ་རཱ་ག་ཞེས་པ་རིན་པོ་ཆེ་དམར་པོའི་རིགས་ལ་གསུམ་སྟེ། དམར་
སྐྱ་དང༌། དམར་སྨུག་དང་། མཚལ་མདོག་ལྟ་བུ་གསུམ་དུ་ཡོད་པ་ལས།
བར་པ་ལ་ནཱི་ལ་ཞེས་ཀྱང་ཟེར་ཞིང་རིམ་པས་ཕྱི་མ་བཟང་ཞིང་འདི་དག་ནི་སིངྒ་
གླིང་སོགས་ནས་འབྱུང་བར་བཤད། དེ་ཡང་ཞིབ་ཏུ་བཤད་ན་ཁ་དོག་ངུར་
དམར་རང་འོ་ད་སོར་གསུམ་ཙམ་འཕྲོ་བ་པདྨ་རཱ་ག་དང༌། མདོག་དམར་སྨུག་
རང་འོད་བདུན་འགྱུར་ཙམ་འཕྲོ་བ་པུཏྤ་ར་ག་དང་། སྤྲིན་དམར་གྱི་མདོག་
ཅན་ཕྱོགས་གཅིག་ཁོ་ནར་འོད་སོར་གསུམ་ཙམ་འཕྲོ་བ་མུ་ཟླ་ར་ག་དང་། སེ་
འབྲུ་སྨིན་པའི་མདོག་ཅན་འོད་ཁྲག་མདོག་ལྟ་བུ་སྒོར་མོར་འཕྲོ་བ་མུ་ལ་རཱ་ག་
དང་། གོས་ཅན་དམར་སྨུག་གི་མདོག་ཅན་འོད་དམར་སེར་དུ་འཕྲོ་བ་ཧ་རི་
གོ་རི་དང་། ཕྱི་མཆིན་ཁ་ལ་ནང་མེ་ལྟ་བུ་ས་ལ་བཞག་ན་འོད་མི་འབྱུང་ཞིང་།
བཏེགས་ན་འབྱུང་བ་གོ་མི་ཏ་ཞེས་པ་རྣམས་སོ། ། རིན་ཐང་ནི་བཟང་ཤོས་ལ་
གསེར་གྱི་སུམ་ཅུ་སྐོར་སྟེའོ། །གཞན་ཡང་འཕགས་ཡུལ་ནུབ་ཕྱོགས་ཀྱི་མཧཱ་པཎྜི་
ཏ་གོ་ཏ་ལའི་གསུངས་ལས་ཀྱང་། . མ་ཎི་ཊ་ཞེས་པ་པདྨ་རཱ་ག་སྟེ། དམར་
མདངས་ དང་། མཆིན་ ཁ་ དང༌། སྤུས་ ཤེལ་ དང་། དམར་ སྐྱ་ དང་།
སྨུག་ནོག ། འདི་ནལ་ཞེས་ཏེ་རིམ་བཞིན་བཟང་ངོ་གསུངས། གཞན་ཡང་
པུཥཱ་རཱ་ག་ཞེས་པ་འདི་ལ་ཁ་དོག་ལྔ་འཆར་བ་ཡོང་། འདི་ཟུར་རྒྱས་ཤིང་གང་
གིས་ཀྱང་གཅོད་མི་ནུས་པ་ཡོད་པས་འདི་རིན་པོ་ཆེ་ཀུན་གྱི་རྒྱལ་པོ་ལྟ་བུ་ཡིན་ནོ་
གསུངས།
མར་གད་ཅེས་པ་རིན་པོ་ཆེ་ལྗང་གུའི་རིགས་ལ་གསུམ་སྟེ།། ཤེ་ན་མཱ་ར་
ཀ་ཏ། ནི་ལ་མཱ་ར་ཀ་ཏ། རཀྟ་མཱ་ར་ཀའོ། ། ཞེས་པ་ལྟར་དཔག་བསམ་
- 8
--



འཁྲི་ཤིང་དུ། མཱ་ར་ཀ་ཏ་ལྟར་ལྗང་ཞིང་རྩྭ་སྔོན་ཚོགས་ཀྱིས་སྟོད་སྐོར་ཅན།
ཞེས་བཤད་པ་ལྟར་ངེས་ན་མ་ར་ཀ་ན་ཞེས་པ་དོན་དུ་རིན་པོ་ཆེ་ཐོན་ཀ་ཡིན་ལ།
ཤྭ་ཏ་མཱ་ར་ཀ་ཏ་ལྗང་སྐྱ་སྟེ་ཐོན་ཀ་ཆེན་པོ་དང་། རཀྟ་མཱ་ར་ཀ་ཏ་ལྗང་དམར་
ཏེ་ཐོན་ཀ་བཀོད་མཛེས་ཞེས་གྲགས་ཆེ་བའི་དོན་ནོ། །འདི་རྣམས་ནི་མངྒ་མན་
ཞེས་བྱའི་ཡུལ་ནས་འབྱུང་ཞིང༌། རིན་ཐང་ནི་ཕྱི་མ་གཉིས་ལ་གསེར་གྱི་བཅུ་
སྐོར། སྔ་མ་དེ་ལས་ཞན་པར་འདོད་དོ། །ཡང་ན་མ་ཀརྟ་ཞེས་པ་རིན་ཆེན་
ལྗང་ཁུའི་རིམ་པ་ལ་གསུམ་སྟེ། ཤོ་མཀྐཏྟ་དང༌། ནཱི་ལ་མརྐ་ཏྟ་ཞེས་གསུམ་དུ་
བཤད་ལ། སྦྱང་དཀའ་ཟླ་བས། ཟླ་འོད་ཨིནྡྲ་ནཱི་ལ་དང་པུ་ཎྱ་རཱ་ག་དམར་
ནོར་བུ། མརྐ་ལྟ་མཆོག་དེ་རྣམས་ནི། ཕྱི་མ་རིན་ཆེན་རྡུལ་མཚོན་མཆོག
ཅེས་པས་དོན་དུ་རིན་ཆེན་ཐོན་ཀ་སྟེ་ཤྲཱི་མར་ཀཏྟ། ལྗང་སྐྱ། ཀེ་ཀེ་རུ་འམ་
ཐོན་ཀའམ། ནཱི་ལ་མརྐ་ཏྟ་ལྗང་སྔོན་ཏེ་ཐོན་ཀ་ཆེན་པོ་དང༌། མརྐ་ཏྟ་ལྗང་
དམར་ཏེ་ཐོན་ཀ་བཀོད་མཛེས་ཞེས་བྱ་བའི་དོན་ཡིན་ནོ། །དེ་ཡང་གོ་བདེ་བར་
བརྗོད་ན། བཻ་ཌཱུརྱ་ལས་ཅུང་སྔོ་བ། ཨིནྡྲ་སྙིལ་དེ་ལས་ཅུང་ནག་པ་ཨིནྡྲ་ནཱི་ལ་
སྟེ། སྔོ་སེར་འདུག་ན་ཐོན་ཀའམ་ཀེ་ཀེ་རུ། དེ་བས་སྔོ་ཤས་ཆེ་བ་ཐོན་ཀ་
ཆེན་པོ། ། དམར་དྭངས་པདྨ་ ་ག ། མཆིན་ཁ་སྤུས་ཤེལ། སྨུག་ན་ནལ།
དཀར་གྲོ་སྤུག ། དཀར་དྭངས ཀ༽་གཟེར་ནད་ཀུན་སེལ་ཏ། ལྗང་ཁུ་མར་
གད། སེར་སྐྱ་ཞི་མིག་ཏུ་འབོད་པ་ཡིན་ཏེ། པད་དཀར་ཆུན་པོ་ལས། རྡོ་
ཤེལ་རྒྱུ་ལས་ནམ་མཁའི་ཁ་དོག་ཅན། ། སྔོན་པོ་འདུག་ན་ཨིནྡྲ་སྙིལ་ཞེས་་་་་་
བརྗོད། །མཚལ་མདོག་པདྨ་ར་ག་ཞེས་བྱ་སྟེ། །རྒྱ་སྐྱེགས་མདོག་མཚུངས་རིན་
ཆེན་ནལ་ཞེས་བྱ། །ལྗང་ཁུའི་མདོག་ཅན་མརྐ་ཞེས་བྱ། ལྗང་སྔོན་དྭངས་པ་
ཐོན་ཀའི་མིང་དུ་བརྗོད། ཅེས་གསུངས་པས། འདི་རྣམས་རྒྱུ་རྡོ་ཤེལ་ཡིན་
ལ། ཕལ་ཆེར་རྒྱ་མཚོའི་ཆུ་ལས་འབྱུང་ཞིང་། འགའ་ཞིག་ས་ཡི་ཁྲོད་ནུས་



འབྱུང་བས་རྒྱ་ནག་པོའི་ཤར་ཕྱོགས་དང་། བྱང་ཕྱོགས་ནས་གྲངས་མེད་ཐོན་
པ་རྣམས། དེང་སང་ཁོ་བོས་མིག་ལམ་དུ་མངོན་ཞིང༌། ལྷག་པར་རྒྱལ་པོ་ཧུ་
དཀར་པཀྵའི་ཡུལ་ནས་གྲངས་མེད་འབྱུང་ཞིང་། དེ་ནི་མཆོག་ཏུ་བཟང་བར་
མཐོང་ངོ༌། གཞན་ ཡང་ མཧཱ་ པཎྜི་ཏཾ་གོ་ ཏ་ ལའི་ གསར་འགྱུར་ ལས་ ཀྱང་།
བར་ན་ཞེས་པ་མར་གད་ཅེས་ཏེ། མདོག་ལྗང་ཁུར་འཆར་བ་ཡོད་དེ་རིམ་
བཞིན་བཟང་ངོ་གསུངས། ཨིནྡྲ་ནཱི་ལ་ནི་རི་བོ་བི་རུ་ཏྲ་ལས་བྱུང་ཞེས་མཁས་
པའི་གསུང་ལས་ཐོས། །
ཀིངྐེ་ན་ཞེས་པ་ཟུར་ཆག་པ་ཀེ་ཀེ་རུ་སྟེ། གོས་ཆན་ལུ་ཧཾ་གི་མདོག་
ལྟར་ཤིན་ཏུ་སེར་བ་ཞིག་དང༌། ཅུང་ཟད་སེར་སྐྱ་ཡོད་པ་གཉིས་ལས། སྔ་མ་
ལ་རང་འོད་སོར་གང་ཙམ་ཡོད་པ་རིན་ཐང་གསེར་དང་བརྗེའོ། ཕྱི་མ་འོད་
མེད་པས་དངུལ་དང་བརྗེའོ། །གཉིས་ཀ་སིངྒ་གླིང་སོགས་ནས་འབྱུང་ངོ༌། །གོ་
ཏ་ལའི་གསུངས་ལས་ཀྱང་། ཧེ་མ་སེར་སྐྱ་ཀེ་ཀེ་རུ་ཞེས་པ་ཁ་དོག་ལྔར་འཆར་ -
བ་གོང་ལྟར་རིམ་བཞིན་བཟང་ངོ་གསུངས། ་
གསེར་ལེན་ཞེས་པ་ལ་ཡུང་བ་ལྟར་སེར་ཞིང་འོད་དམར་པོར་འཕྲོ་བ་
ཞིག་དང་། གཡུ་སྦྲང་གི་མདོག་ལྟར་ལྗང་སེར་འོད་མི་འཕྲོ་བ་ཞིག་རྣམས་ལ།
རིན་ཐང་སྔ་མ་གསེར་གྱི་དོ་སྐོར་དང་། ཕྱི་མ་ལ་དངུལ་དང་བརྗེའོ། །དེ་ཉིད་
སིངྒ་ལ་དང་ཙོ་ར་མ་ཎི་སོགས་ནས་འབྱུང་ངོ༌། །
སུརྱ་ཀཱནྟ་ཞེས་པ་མེ་ཤེལ་ལམ། དེ་ཉིད་ཟུར་ཆག་པ་སུཛ་ཀཱནྟེ་ཞེས་པ་
ཉི་མ་ཤེལ་དུ་གྲགས་པ་གྲང་བའི་ནད་ཀུན་སེལ་ནི། ཤིན་ཏུ་དཀར་ཞིང་ཉི་མ་
དང་འཕྲད་མ་ཐག་རང་གི་འོད་ལས་མེ་འབྱུང་བ་དང་། ཙནྡྲ་ཀནྟ་ཞེས་པ་ཟླ་
བ་ཆུ་ཤེལ་དུ་གྲགས་པ་ཚ་བའི་ནད་ཀུན་སེལ་ནི།	དཀར་ལ་སྔོ་ཞིང་ཆ་ཤས་ཡོད་
པ་ ཟླ་བ་ ཉ་བའི་ཟེར་དང་འཕྲད་མ་ཐག་རང་གི་འོད་ལས་ཆུ་འབྱུང་ བ་ སྟེ།
- 10 - 。



གཉིས་ཀ་ཁ་ཆེ་དང་ཙོ་ར་མ་ཎི་སོགས་ནས་འབྱུང་ཞིང་། རིན་ཐང་དངུལ་
དང་བརྗེའོ། །ཡང་ཧོར་ཡུལ་ནས་འབྱུང་བའི་བཀྲོལ་རྩི་ཞེས་པ། དེང་སང་མེ་
ཤེལ་དུ་གྲགས་པའི་དཀར་ལ་དྭངས་པ་ཉི་ཟེར་དང་འཕྲད་ན་མེ་འབྱུང་ཞིང་བཅོ་
ལྔའི་ཟླ་བ་དང་འཕྲད་ན། ཆུ་འབྱུང་བའི་ངོ་མཚར་ཅན་ཞིག་ཀྱང་ཡོད་ཅིང༌།
ཡང་རྒྱ་ནག་ནས་འབྱུང་བའི་རིགས་གཅིག་བྱེད་ལས་གོང་བཞིན་ལ་ཁ་དོག་ལྗང་
སེར་དུ་ཡོད་པ་ཞིག་ཀྱང་སྣང་ངོ༌། །
ཨཥྛ་གཏྣ་རྡོའི་སྙིང་པོ་ཞེས་བྱ་བའི་རིན་པོ་ཆེ་ལ། ཨཥྛ་གཏྟ་གྲུམ་པ་
ཨཧྥ་གནྟ་ཞེས་བྱ་བ་གཉིས་ཡོད་དེ། མདོག་ཤིན་ཏུ་ནག་ལ་འོད་དམར་པོ་འཕྲོ་
བ་དང༌། ཕྱི་མ་འདི་ལ་འོད་མི་འབྱུང་བ་གཉིས་ཀ་སིངྒ་ལ་དང་སཱ་རནྟའི་ཆུ་
ལས་འབྱུང་ཞིང༌། རིན་ཐང་སྔ་མ་ལ་གསེར་གྱི་དོ་སྐོར་དང༌། ། ཕྱི་མ་ལ་བརྗེ་
བོ་ཡིན་ནོ། ། །
ཡང་སརྦ་མ་ཎི་ཞེས་པ་སྦྲུལ་གྱི་ནོར་བུ་སྟེ། །མདོག་སེར་ཞིང་མིག་ལྟ་བུ་
རི་མོ་སྣ་ལྔ་ཡོད་པ། ཁྱད་པར་ཆུའི་སྟེང་དུ་བཞག་ན་མི་འབྱིང་བ་སྟེ། སྦྲུལ་
གྱི་ཁ་ནས་འབྱུང་བ་རྒྱ་ནག་སོགས་ནས་ཡོང་ཞིང་། རིན་ཐང་ནི་རྡོག་པོ་རེ་ལ་
གསེར་ཞོ་བརྒྱད་རེ་བྱེད་དོ། །
ཡང་བི་རྩྭ་ལ་ར་མ་ཎི་ཞེས་པ་ཁ་དོག་སོགས་སྔ་མ་དང་འདྲ་བ་ལ་ཁྱད་
པར་ལག་མཐིལ་དུ་ཉི་མ་ལ་བསྟན་ནས་བཞག་ན་ཆུ་འབྱུང་བ། ཁར་བཅུག་ན་
ཆུ་འབྱུང་བའི་ཉམས་ཡོད་པ་ཞིག་སྟེ། དེ་ནི་ཐོག་བབས་པའི་སར་ལྕགས་སྣོད་
ཆུས་བསྐངས་བའི་སྟེང་དུ་འཁར་སྡེར་བཞག་ན་དེར་བབས་ཏེ་འཁར་སྡེར་ཞིག་
ནས་ཆུའི་ནང་དུ་འབྱུང་ཞིང་རིན་ཐང་སྔ་མ་དང་འདྲའོ། །
སུ་གནྡྷ་ཞེས་པ་ཤེལ་གྱི་རིགས་ལ་མདོག་རྒྱ་ཁ་ཡོད་པ་ཞིག་སྟེ་རྒྱ་ནག་
ནས་འབྱུང་ཞིང་རིན་ཐང་གསེར་གྱི་དོ་བསྐོར་བྱེད་དོ། །
11
-



རིན་ཆེན་སྤུག་ཅེས་པ་ལ། སློབ་དཔོན་ཚུལ་ཁྲིམས་སྐྱངས་ཀྱིས་རྣལ་
འབྱོར་གྱི་འགྲེལ་བར་ཁྲ་བོར་བཤད་ཅིང་། སློབ་དཔོན་ཡང་དག་བདེན་གྱི་
ལྗང་སེར་དུ་བཤད་ལ། གཞན་དག་ན་རེ་དཀར་གྲོ་སྤུག་སྟེ་ཞེས་ཟེར་ཡང་།
སྤུག་ཁྲ་བོ་དང་། ཀརྐ་ཏེ་སེར་པོར་འཆད་པ་ལེགས་སོ། ། །
རྡོ་ལས་བྱུང་བའི་རིན་པོ་ཆེ་ཐམས་ཅད་ཀྱི་རྒྱལ་པོ་ནི། ས་རཱ་ཛ་ཞེས་
རྡོའི་རྒྱལ་པོ་སྟེ། གཡུ་ཞེས་ཟེར་པ་ལ། ཁ་དོག་སྔོ་ལ་དཀར་ཤས་ཆེ་བ་འོད་
དང་བཅས་པ་གཅིག་དང་། མ་ཡུ་རཾ་ཀི་ཞེས་རྨ་བྱའི་མདོངས་ལ་དངུལ་ཅུང་
ཟད་གོས་པ་ལྟ་བུ་དང༌། ཀི་གྷོ་ཀི་ཞེས་སྔོ་ལ་ནགེ་པར་ཡོད་པ་དང༌། ཧཱུཾ་ཀི་
ཞེས་སྔོ་ལྗང་སེར་ཁ་ཡོད་པར་བྱེད་པ་དག་ཀྱང་། འདིར་སྔོ་ཞིང་དཀར་ལ་
བཀྲག་མདངས་ཆེ་བ་གྲུ་དཀར་དང༌། སྔོ་ཞིང་དམར་མདངས་ཆེ་བ་སྣུམ་པའི་
གྲུ་དམར་དང་། གཡུ་རྙིང་ནུས་པས་ནད་ཀུན་འཇོམས། དེ་གཉིས་ཀ་བསྒྲིགས་ཀྱང་མི་
འདྲེས་ཞིང་ཟིལ་གྱིས་གནོན་པའི་གཡུ་སྦྱང་ཞེས་པ་དང་གསུམ་དུ་འདུས་སོ།
འདི་གསུམ་སྔ་རབས་ཀྱི་དུས་སུ་ཞང་ཞུང་ངམ་མང་ཡུལ་གྱི་བྲག་ལ་མཚོ་མ་དྲོས་
པའི་ཆུ་ལྷུང་བ་ལས་བྱུང་ངོ་ཞེས་བཤད་ལ། ཁ་ཅིག་ནི་ཕྱིའི་རྒྱུ་མཚོ་ནས་གྲུ་
རྫིང་གང་བྱུང་བར་འདོད་པ་དག་ཀྱང་ཡོད་དོ། རིན་ཐང་ནི་གསེར་གྱི་ཉི་ཤུ་
སྐོར་བྱེད་དོ། ། དེའི་རྗེས་སུ་གྲུ་དམར་འདྲ་བའི་བལ་གཡུ་དང་། གྲུ་ལྗང་ལྟ་
བུའི་གཡུ་སྔོན་དུ་གྲགས་པ་དང་། དུས་ཕྱིས་རྒྱ་ནས་བྱུང་བའི་གཡུ་གསར་དུ་
གྲགས་པ་རྣམས་སོ། །དེ་ལྟར་ཡང་། རྡོ་རིགས་ལས་བྱུང་རིན་ཆེན་གཡུ་རྙིང་
སྟེ། །གྲུ་དཀར་གྲུ་དམར་གཡུ་སྦྱོང་གསུམ་དུ་འདོད། ། དཀར་ཤས་ཆེ་བ་གྲུ་་
དཀར་འདོད་པ་མང་། །དམར་ངམ་སྣུམ་པ་གྲུ་དམར་ཉིད་དུ་བཤད། །གང་
དང་བསྒྲིགས་ཀྱང་མི་འདྲེས་མདོག་བཀྲག་པ། །གཉིས་ཀ་ཟིལ་གནོན་གཡུ་བྱུང་
མཆོག་ཏུ་གྲགས། །ཞེས་སོ། །
- 12 -



ག་རུ་ཊ་ཨོཏྲ་ཞེས་བྱ་ཁྱུང་གི་ནད་ཀུན་སེལ་སྐྱུགས་པ་སྟེ། འདི་ནི་ཀླུ་
རྣམས་ཀྱི་གཙུག་གི་ནོར་བུ་ཡིན་ལ། བྱ་ཁྱུང་གིས་ཟོས་པའི་ཚེ་ཁོང་དུ་སོང་བ་
སླར་སྐྱུགས་པའི་དོན་ཡིན་ཞིང་། འདི་ལ་སྔོ་སྐྱ་གཡུ་འདྲ་བ་དང༌། ལྗང་ནག་
དབྱིག་འདྲ་བ་དང༌། སེར་པོ་སྤོས་ཤེལ་འདྲ་བ་དང་། དམར་པོ་མཆོང་འདྲ་
བ་དང་། ལྗང་སྐྱ། སེར་སྐྱ་སོགས་ཁ་དོག་དུ་མ་ཡོད་ཀྱང་གཞན་དང་མི་ནོར་
བ་ནི་རྡར་འཇམ་པོ་ལ་ཡུང་བ་ཆུ་གཙང་ལ་བརྡར། དེ་ཁུ་བ་བྱས་ནས་བརྡར་
འཇམ་པོ་ལ་བརྡར་བས་མདོག་མཚལ་དྭངས་པའམ། ལི་ཁྲི་ལྟར་འབྱུང་བ་ནི་
མཆོག་དང༌། ཅུང་ཟད་དམར་ན་ནི་ངན་པའོ། །འདི་དང་མཐུན་པར་པཎྜི་
ཏ་གོ་ཏ་ལས་ཡང་བཞེད་དོ། །.
དཀར་ཁྲ་མེན་ཞེས་པ་གཞི་གདན་ཁ་དོག་མ་ངེས་ཀྱང་མིག་ལྟ་བུ་བཞི་
སྒྲོམ་དམར་ལྗང་ཁྲ་ཡོད་པ་ཞིག་སྟེ་འདི་ནི་ཐོག་ལྷུང་བའི་ཚེ། ས་རིམ་པ་དགུ་
རོལ་ནས་ཀླུ་རྣམས་ལ་གནོད་པས། དེ་བཟློག་པའི་ཆེད་དུ་ཀླུ་རྣམས་ཀྱིས་ཐོག་
ལ་གཏད་ནས་འཕངས་པས་ཐོག་མདེའུ་རྩེ་ལ་རུས་པའི་ཚུལ་དུ་རྙེད་པ་དག་ཀྱང་
འབྱུང་ཞིང་། ཁྱུང་སྐྱུགས་ཀྱིས་དུག་ལ་སོགས་པའི་ནད་སེལ་བར་བཤད་ཅིང་།
དཀར་ཁྲ་མེན་གྱིས་ཐོག་དང་དྲང་སྲོང་གི་གནོད་པ་བཟློག་པར་བཤད་དོ། །
འདི་གཉིས་ཀ་ལ་རིན་ཐང་དངུལ་དང་བརྗེའོ། །
བྱི་ལའི་མིག་ཅེས་པ་ལ། ཁ་ཅིག་གསེར་ལེན་བྱི་ལ་མིག་གཉིས་གཅིག་
པར་བཤད་ཀྱང་། བྱི་ལའི་མིག་འདྲེས་སྦྲུལ་ཆེན་བཟློག་ཅེས་དང་། གསེར་
ལེན་དབྱིག་དུག་སེལ་ཞིང་བསྡུད། ། ཅེས་སོགས་བཤད་ལ། གསེར་ལེན་ནི་
སྔར་བཤད་པ་ལྟར་ཤེལ་གྱི་རིགས་ཡིན་ལ། བྱི་ལ་མིག་ཆུ་སེར་ཚད་པ་ཞི་བར་བྱེད་
ནི་རྡོའི་ཁམས་ཏེ། སེར་ཞིང་མི་དྭངས་པ་ཞིག་ཡོད་ལ། རྒྱ་གར་བ་གཙིགས་
ཆེ་བར་གྲགས་སོ། །
-- 13 -



ན་ལཱ་ཏྲི་ཞེས་པ་མུ་མེན་དུ་གྲགས་པ་ལ། ནམ་མཁའི་མདོག་ལྟར་སྔོ་བ་
འབའ་ཞིག་དང༌། སེར་པོ་གསེར་ཙམ་རྩིམ་ཡོད་པ་དང་། སྔོ་སྐྱ་སྟེ་གསུམ་
ཡོད་ལ། ཡང་ན་གསེར་དང་འདྲེས་པ་ལ་གསེར་མུ་མེན་དུག་དང་སྐྲ་དཀར་
འཇོམས་དང༌། གསེར་ཚགས་མེད་པའི་མུ་མེན་ལ་ གཡུ་མུ་མེན་ཏེ་རིགས་་་
གཉིས་སུ་བསྡུས། དེ་རྣམས་གོ་རིམ་བཞིན་དུ་བཟང་བས་སྔ་མ་དངུལ་དང་
བརྗེའོ། །ཁ་ཆེ་དང་མང་ཡུལ་མཚམས་ཀྱི་རི་ནེན་ཞེས་པ་དགའ་བའི་རི་དང་།
རཱ་ཛ་གི་ཞེས་པ་རྒྱལ་པོའི་རི་ཞེས་བྱ་བ་ལས་འབྱུང་ལ། རཱ་ཛ་ཝ་རི་རྒྱལ་པོ་
འཁྱིལ་བ་དང༌། རཱ་ ཛ་པ་ཏྲ་རྒྱལ་པོའི་ཅོད་པན་ཞེས་ཀྱང་བཤད་དོ། །
བི་ལུ་ཞེས་པ་མཆོང་གདོན་ཀུན་བསྲུང་སྟེ། དམར་སྨུག་བཙོད་འདྲ་བ་
དང་། དམར་སེར་མེ་འདྲ་བ་དང་དམར་སྐྱ་སྟེ་གསུམ་ཀ་ཁ་ཆེ་སོགས་ནས་
འབྱུང་ཞིང་། རིན་ཐང་ཆེར་མི་སྣང་ངོ་༌།
མེ་ཙ་ཀཾ་ཞེས་པ་གཟི་མིག་ནད་སེལ་སྟེ་ངོ་བོ་ནག་པོ་ཤིན་ཏུ་མཁྲེགས་པ་ལ་
དཀར་པོའི་རི་མོ་ཡོད་པ་དང་། བ་གླང་གི་མིག་ལྟ་བུ་འང་འབྱུང་ངོ་། །གཞན་
ཡང་། གཟི་ནི་དཀར་ནག་སྤེལ་དང་སྨུག་ནག་སྤེལ། སྨུག་དཀར་སྤེལ་བའི་
ཁྲ་བོ་རྣམ་གསུམ་མོ། ། །
ཧི་རཎྜ་འམ། ཡང་ན་བཱ་སུ་ཞེས་པ་དབྱིག་སྟེ་ངོ་བོ་བརྡར་གྱི་བཟོ་
འདྲ་བ་ཤས་ཆེ་ལ། ཁ་དོག་ལྗང་ནག་དང༌། ལྗང་སེར་དང༌། ནག་པོ་
འབའ་ཞིག་ལ་སོགས་པ་འབྱུང་ཞིང་ཡིན་མིན་བརྟག་པ་ནི་མཚོན་གྱི་ངར་བསྐྱེད་
ཅིང་མདོག་ཐོན་ན་ལེགས་པའོ། །
ཀེ་ཏ་ཀ་ཞེས་པ་ནི། ཇི་སྐད་དུ། ཀེ་ཏ་ཀ་ཡིས་ལྐོག་ཆུ་ཀུན་དྭངས་
ཤིང་། རྒྱལ་མོ་ཆུ་ཡི་འཁོར་ལོར་གསལ་བར་བྱེད་ཅེས་སོ། །
- 14 -



རིན་ ཆེན་ ལིག་ བུ་ མིག་ ནི་ མིག་ བདུན་ ལྔ་ གསུམ་ སྔོ་ སྐྱའི་ རི་ མོ།
དཀར་པོ་སེར་པོ་ཁྲ་བོ་ནག་པོ་སོགས་མང་དུ་ཡོད་པའི་གོང་མ་གོང་མ་རྣམས་
སྟེང་གདོན་བསྲུང་བར་བཟང་ཞིང་། དེ་ཡང་སྟོད་ཧོར་དང་རྒྱ་ནག་སོགས་
ནས་འབྱུང་བའོ། །
གཡང་ཏྲེའོ་ཞེས་ལུག་གི་ལྟོ་ཚིལ་འདྲ་བའི་དཀར་པོ་ལ་རི་མོ་མང་པོ་
ཡོད་པ་གཅིག་དང་། རི་མོ་མེད་པའི་དཀར་པོ་འབའ་ཞིག་པ་གཅིག་དང༌།
དེ་ལས་ཅུང་ཟད་ནག་པ་གཅིག་སྟེ་གསུམ་ཡོད་དོ། །
མ་ན་ཧོ་ཞེས་རྟ་ཀླད་དེ་དམར་ཁྲ་དྭངས་པ་གཅིག་དང༌། ལྗང་ནག་
མཁྲེགས་ཤིང་སྣུམ་པ་ཞིག་ཀྱང་སྣང་ངོ༌། །ཡང་ན་ལུག་ཀླད་འདྲ་ལ་གཡང་ཏྲེའུ་
ཞེས་དང༌། མ་ན་ཧོ་ཞེས་བྱ་བ་ལ་རྟ་ཀླད་འདྲ་བའི་རི་མོ་ཡོད་པ་དང་། ཉ་
ཀླད་འདྲ་བའི་རི་མོ་ཡོད་པ་ཞིག་ལ་གཡང་ཏྲེ་ཁྲ་བོ་ཞེས་ཀྱང་གྲགས་ལ་མ་ན་ཧོ་རྟ་
ཀླད་མ་དང༌། ཉ་ཀླད་མ་ཞེས་ཀྱང་ཟེར་རོ། །གཞན་ཡང་རིན་པོ་ཆེ་ཁ་དོག་
མཐས་ཡས་པ་ཞེས་དང་། རིན་ཆེན་དཀར་འོད་ཅེས་བྱ་བ་ལ་སོགས་ཏེ་བསམ་
གྱིས་མི་ཁྱབ་པར་གསུངས་ཀྱང་འདིར་གྲགས་ཆེ་བའི་མཚོན་ཙམ་ཞིག་གོ ། དེ་
ལྟར་བཤད་པ་ཕལ་ཆེ་བ་ནི་ཤེལ་དང་རྡོའི་རིགས་ལས་བྱུང་བ་ཡིན་ལ།
ད་ནི་ཁམས་སྣ་ཚོགས་ཀྱི་རང་བཞིན་བཤད་པར་བྱ་སྟེ།
དེ་ལ་མུཀྟ་ཀ་འམ་མུཀྟི་ཞེས་བྱ་ལ། དེ་ཉིད་ཟུར་ཆག་པ་མུ་ཏིག་སྟེ།
གྲོལ་བ་ཅན་ཞེས་པའི་དོན་ཡིན་ལ། ཡུལ་སྐད་དུ་པཱ་ནི་ཕ་ལ་སྟེ་ཆུའི་འབྲས་བུ་
ཟེར་ཞིང་། ཛོ་ཀིའི་ཕལ་སྐད་ལ་ས་མ་ལ་ཟེར་རོ། །དེ་ལའང་ཁ་དོག་གིས་དབྱེ་
བ་གཉིས་ལས། དང་པོ་ནི་རཀྟ་མུཀྟི་ཀ: ནི་མུ་ཏིག་དམར་པོ་སྟེ། སངས་
རྒྱས་ཀྱི་སའི་འགྲེལ་བར། ་ སྲོག་ཆགས་དམར་པོ་ལས་བྱུང་བའི་ཕྱིར། མུ་
ཏིག་དམར་པོ་ཞེས་བྱ་སྟེ་ངོ་བོ་ཉིད་དམར་ པའི་ཕྱིར་མུ་ཏིག་དམར་པོ་ཞེས་་ -
- 15 --



씅
게
བཤད་པས། རིན་པོ་ཆེའི་མཆོག་ཏུ་གྲགས་ཤིང་། གཞན་དུ་ནི་སྦྲུགེ་གྱི་ཀླད་
པ་ལས་འབྱུང་བར་གྲགས་སོ། །གཉིས་པ་དཀར་པོ་ལའང་རིགས་ལྔ་ཡོད་པར་
བཤད་དེ། གལྔ་མུ་ཏིག ཝ་ལུ་མུ་ཏིག རཾ་པ་མུ་ཏིག སྨད་མུ་ཏིག
ཤིང་སིང་ཀ་མུ་ཏིག་དང་ལྔའོ། །དེ་ལའང་ཕོ་མོ་གཉིས་ལས་ཕོ་རིགས་མིག་མེད་
དང་། ་མོ་རིགས་ཁ་དོག་དབྱིབས་རྣམས་ངེས་མེད་ཤུན་པ་མང་ཞིང་ཁོང་སྟོང་
བ་བྱུང་ངོ་། །དང་པོ་གཉྫ་མུ་ཏིག་ནི། ཆེ་ཆུང་ལང་ཐང་གི་ཚད་ཙམ་དཀར་
བའི་མདངས་ཅན་འདི་ཉིད་གླང་པོ་ཆེ་མཆོག་གི་སྤྱི་བོའི་མཆེ་བའི་ནང་ནས་
འབྱུང་ཞིང་། གླང་པོ་འདིའི་དྲི་ཚོར་བ་ཙམ་གྱི་གླང་པོ་གཞན་རྣམས་འབྲོས་
པར་བྱེད་དོ། །འདི་ཉིད་མུ་ཏིག མཆོག་ཏུ་རྩི་བས་རིན་ཐང་གསེར་གྱི་བཅུ་སྐོར་
བྱེད་དོ། ། གཉིས་པ་ཝ་ལུ་མུ་ཏིག་ཅུང་ཟད་སྔོ་བའི་མདངས་ཅན་རྒྱ་གར་ལྷོ་
ཕྱོགས་ཀྱི་ནགས་ཁྲོད་དུ་ཡལ་གའི་འདབ་མ་ལ་ཆར་བབས་པ་ལས་འབྱུང་བར་
བཤད་ཅིང་། རིན་ཐང་གསེར་གྱི་ཕྱེད་སྐོར་རོ། །གསུམ་པ་རཾ་པ་མུ་ཏིག་ནི་
ཅུང་ཟད་ལྗང་བའི་ཉམས་ཅན་ཆེ་ཆུང་སྲན་མ་ཙམ་ཞིག་ཛ་གྱུ་དཱི་པ་ཞེས་བྱ་བ་རྒྱ་
གར་ཤར་ཕྱོགས་ཀྱི་གླིང་ཕྲན་ཞིག་ཏུ་ཤིང་ཀེ་ལའི་འདབ་མ་ཆར་བབས་པ་ལས་
བྱུང་སྟེ། རིན་ཐང་གསེར་དང་མཉམ་བརྗེས་སོ། །བཞི་བ་སརྦ་མུ་ཏིག་ཏུ་
གྲགས་པ་ནི་དམར་མདངས་ཡོད་པ་སེ་འབྲུའི་ཚད་ཙམ་ཞིག་ནུབ་ཕྱོགས་ཧོར་
ཡུལ་གྱི་སྦྲུལ་འགའ་ཞིག་གི་ཀླད་པ་ལས་འབྱུང་སྟེ། རིན་ཐང་ནི་གོང་་་་་
འདྲའོ། །ལྔ་པ་ཤིང་སིང་ཀ་མུ་ཏིག་ཅེས་ཆེ་ཆུང་མ་ངེས་པ་ཅུང་ཟད་སེར་བའི་
མདངས་ཅན་ཡོད་པ་ནི་ཉ་ཕྱིས་ཀྱི་ནང་ནས་འབྱུང་བ་སྟེ། སིང་ག་ལའི་ནང་
ན་གནས་པ་ལས་འབྱུང་ཞིང་ཆེ་ཆུང་ལ་དཔགས་པའི་རིན་ཐང་བྱེད་དོ། །
གཞན་ཡང་པཎྜི་ཏ་གོ་ཏ་ལའི་གསུངས་ལས་ཀྱང་། ས་མ་ལ་ཞེས་པ་མུ་ཏིག་
མཆོག་ཆེ་ཞིང་མདོག་དེ་བས་ཆུང་བ་གཟུགས་དང་མདོག་བྱ་སྒོང་ལྟར་ཡོད།
— 16 -



རྒྱ་མཚོའི་མཐའ་ན་སོ་མ་ཞེས་སྔ་སྟེ་རིམ་བཞིན་བཟང་སྟེ་འབྱུང་ཁུངས་ནི་ཆ་
ཡང་རྩེ་ཞེས་རྒྱུ་མཚོའི་ནང་དུ་འདོམ་ལྔ་བརྒྱ་དྲུག་བརྒྱ་ཙམ་མིས་ཕྱིན་ནས་ལེན།
སྲོག་ཆགས་ཀྱི་ཁ་ཡར་བསྟན་དེ་གཟེར་བ་དང༌། དབྱར་ཆར་ཆུ་སེར་བ་སོགས་
ཆེ་བར་བྱུང་ཞིང་། དེ་དུས་ཁ་ལ་གང་ཆུག་རྣམས་མུ་ཏིག་ཏུ་འགྲོའོ། །མུ་ཏིག་
ཆེ་ཆུང་ཆར་ཆེ་ཆུང་ལ་རག་ལས་སོ་གསུངས། གཞན་ཡང་རྒྱལ་པོ་ཧཱུཾ་ཀར་པ་
ཤིའི་ཡུལ་དུ་མུ་ཏིག་གིས་ཁོག་གང་བའི་བྱ་ཞིག་དགུན་རྒྱ་མཚོར་གནས་ཤིང་།
དབྱར་ཡུལ་དེར་ཡོང་པ་མི་རྣམས་ཀྱི་སུ་ཐོབ་ཀྱི་བསད་པ་ལས་བྱུང་ཞེས་ཐོས་
ཤིང་། རྒྱལ་པོ་དེའི་ཡུལ་ན་རིན་པོ་ཆེ་བཻ་ཌཱུརྱ་ལ་སོགས་པའི་རི་ཡོད་པར་ཡང་
གྲགས། ལྷག་པར་དེ་ནས་བྱུང་བའི་རིན་པོ་ཆེའི་རིགས་མཐའ་དག་དང་་་
གསེར་གྱི་ཊོ་ཀ་སོགས་ནི་དངོས་སུ་ཁོ་བོའི་མིག་ལམ་དུ་མངོན་ཞིང་སྒྲུས་གཙང་
བར་རིག་གོ ། དེ་ལྟར་ཡང་། མུཀྟ་ཀ་འམ་ཟུར་ཆག་མུ་ཏིག་སྟེ། །རིགས་ཀྱི་
དབྱེ་བ་མུ་ཏིག་དམར་པོ་འདི། སྦྲུལ་གྱི་ཀླད་པ་ལས་བྱུང་དམར་མདངས་་
ཅན། །གཉྫ་མུ་ཏིག་ཅེས་གྲགས་དཀར་པོ་འདི། །ཆེ་བ་ངང་སྒོང་ཆུང་བ་རྒྱ་སྲན་ .
ཙམ། །འདི་ཡི་རིན་ཐང་གཞལ་དུ་མེད་པར་གྲགས། །གཞན་དུ་རྣ་ཐོས་ཙམ་
ལས་མཐོང་དཀའ་ཡང་། འདི་རིགས་ཆེ་བ་བྱ་སྒོང་ཙམ་པ་ཞིག ། འཇིག་
རྟེན་དབང་ཕྱུག་བློ་བཟང་རྒྱ་མཚོ་ཡིས། །ཐུགས་རྗེའི་ཤུགས་ལས་མིག་མཐོང་
ལག་ཏུ་བླངས། །འདི་དག་མིག་མེད་རྣམས་ནི་ཕོ་རིགས་དང༌། །མིག་ཡོད་ཚེ་
ཆུང་སྣ་ཚོགས་ངེས་མེད་ལ། །དཀར་ལ་དྭངས་པ་དཀར་པོའི་རིགས་སུ་་་་་
རྟོགས། ། མོ་ནི་ཁ་དོག་དབྱིབས་ནི་ངེས་མེད་ལ། །དཀར་ལ་དྭངས་པ་དཀར་
པོའི་རིགས་སུ་རྟོགས། ། མོ་ནི་ཁ་དོག་དབྱིབས་ནི་ངེས་མེད་ལ། །དཀར་ལ་་
དྭངས་པ་དཀར་པོའི་རིགས་སུ་རྟོགས། ཕོ་ནི་ཁ་དོག་དབྱིབས་རྣམས་ངེས་
མེད་པ། ། ཤུན་པ་མང་དང་ཁོང་པ་སྟོང་བར་འབྱུང་། ། ཞེས་སོ། ། འབྱུང་་་
– 17



ཁུངས་རྒྱས་པར་ཁོ་བོས་རིན་ཆེན་རིལ་བུའི་དཀར་ཆག་ཏུ་བཀོད་ཡོད་པས་དེར་
བལྟ་བར་བྱའོ། །ཤིང་སིང་ཀ་མུ་ཏིག་འདི་ཁ་ཅིག་སྲོག་ཆགས་སྤང་རྩི་ཞེས་བྱ་ཉ་
ལྕིབ་འདྲ། ཞེས་པ་ལ་བརྟེན་ནས། མུ་ཏིག་ཉ་ཕྱིས་ལས་མ་བྱུང་བར་སྨྲ་བ་ནི།
པཎྜི་ཏ་དཔལ་འཛིན་ སྡེས། ཀླུ་ཡི་དབང་པོ་ཡང་དག་གནས་པའི་མཛོད་་་་
དགུར་རྒྱུ་མཚོ་ཆེ་ཡི་དབུས། ། སྣ་ཚོགས་སྙན་ངག་མཁྱེན་དབང་ཁ་ཡི་ཉ་ཕྱིས་
ལས་བྱུང་བ། །མཁས་པས་འཆི་མེད་ཀྱིས་སྤྲུལ་དར་གྱི་སྲད་བུ་ལ་བརྒྱུས་ནས། ། ་
མུ་ཏིག་ཕྲེང་བ་བཀོད་འདི་སྙིང་ལ་ཡང་དག་བཞག་པར་མཛོད། །ཅེས་བཤད་
པ་མ་ཡིན་ནམ། མིང་གི་རྣམ་གྲངས་ལའང༌། ཉ་ཕྱིས་སྐྱེས་དང༌། ཉ་ཕྱིས་
ས་བོན་དང་། པཱ་ཎི་ཕ་ལ་དང༌། ཉ་ཕྱིས་ནུས་པ་མུ་ཏིག་ཁྱད་པར་མེད། །
ཅེས་གསུངས་པས་ཀྱང་རྟོགས་པར་ནུས་སོ། །
པྲ་ཝ་ལ་ཞེས་པ་བྱུ་རུ་འདུས་པའི་ནད་སེལ་སྟེ་བི་ཌཱ་མ་ཤིང་གི་རྣམ་པ་ ་
ཞེས་པའི་དོན་ཡིན་ཏེ། འདི་ལ་དམར་པོ་དང་ནག་པོ་གཉིས་ལས། དམར་
པོ་ནི་ཡོངས་སུ་གྲགས་པ་སྟེ། རྒྱལ་མོ་ལག་པ་ཞེས་པ་ཤིང་གི་ཡལ་གའི་ཚུལ་དུ་
འབྱུང་ལ། ནག་པོ་ནི་ཕོ་རོག་གི་མིག་ལྟར་ནག་ལ་འཚེར་བ་སྟེ། འདི་ཡི་ཕྲེང་
བ་འགའ་ཞིག་འབྱུང་ཞིང་ཧོར་རྣམས་འདི་ལ་རྩིས་ཆེ་བར་གྲགས་སོ། །འབྱུང་
ཁུངས་འདི་བྲག་སེར་པོ་རྒྱ་མཚོ་ཡི་ཆུ་ཡང་དག་པར་སྣུམ་པ་གང་ཡིན་པ་དེ་ལ།
བྱུ་རུ་འབྱུང་བ་ཤེས་པར་བྱའོ། །ཞེས་རྡོ་རྗེ་མཁའ་འགྲོའི་འགྲེལ་བར་བཤད་དོ།
ཁ་ཅིག་ནི་དམར་པོ་སིངྒ་ལ་སོགས་ནས་འབྱུང་ཞིང༌། ནག་པོ་ནི་ནུབ་ཕྱོགས་
ཀྱི་གླིང་ཤིང་ཁོ་ན་ནི་ཞེས་བྱ་བ་ནས་འབྱུང་ཟེར་རོ། །རིན་ཐང་དམར་པོ་དངུལ་
དང་བརྗེ། ནག་པོ་ལ་དོ་སྐོར་བྱེད་དོ། །ཡང་ན་པྲ་ཝ་ལ་དང༌། མི་དྲུ་མ་ཞེས་
པ་བྱུ་རུ། ཡུལ་སྐད་དུ་ས་བ་ར་ཟེར། ཛཱ་ཀིའི་ཕྲལ་སྐད་དུ་ནི་མཾ་གྷ་ལ་ཞེས་
ཟེར་རོ། །མངྒི་བ་ནི་བྱི་རུའི་སྡོང་པོའོ། །དེ་དག་ལ་ཡང་དཀར་དམར་ནག་པོ་
- 18 -



དང་། དམར་དཀར་ལ་སོགས་རིགས་ནི་མི་འདྲ་བ། །དེ་དག་འབྱུང་ཁུངས་
མདོར་བསྡུས་བཤད་པ་ལ། ། ལ་ལ་བྱེ་མ་འགའ་ཞིག་བྱི་བའི་རྭ། །རྒྱ་མཚོའི་
དཀྱིལ་ དུ་ འབྱུང་ བར་ བཤད་ ན་ ཡང་། ། ངེད་ ཀྱི་ སློབ་ དཔོན་ གོ་ དྷ་ ལ་ དེས།
གནས་དེར་བྱོན་ནས་མངོན་སུམ་གཟིགས་པ་ཡིས། ། བྱུ་རུ་མུ་ཏིག་སྤུར་ལེན་
འབྱུང་ཁུངས་རྣམས། ། སོ་སོར་གཟིགས་པའི་གསུངས་རྒྱུན་འདི་ལྟ་སྟེ། རྒྱ་ ་
གར་ལྷོ་ཕྱོགས་རྒྱ་མཚོ་ཆེན་པོའི་དཀྱིལ། ། གཟིངས་དང་གྲུ་ཆུང་དང་བཅས་ ་
བགྲོད་པ་ཡིས། །རི་དུམ་ཆུའི་དཀྱིལ་ནས་ཡར་ཐོན་པར། །ཆུ་མི་རྣམས་ཀྱིས་
བརྟག་དཔྱད་ངེས་ཤེས་ནས། །གཟིངས་ནས་ཐོན་ཏེ་གྲུ་ཆུང་ལ་ཞུགས་ནས། །
གནས་དེར་བགྲོད་ནས་རི་ལྡེབ་ཆུ་དཀྱིལ་དུ། །འདོམ་པ་བཅུ་དང་ཉི་ཤུ་སུམ་ཅུ་
སོགས། །ངེས་མེད་སྐྱེ་བར་བྱུ་རུའི་རྒྱུས་ལག་ནི། །ཆེ་བར་བརྐྱང་ཁྲུ་ཕྱེད་དོ་ཆུང་
སོར་བཞི། །སྦོམ་ཕྲའང་ངེས་མེད་མདོག་དཀར་ཤུ་བའི་རྭ། ། ལྟ་བུར་བྲག་ལྡེབ་
ཤིང་ལྟར་སྐྱེ་བར་འདུག ། དཀར་པོ་མདོག་ནི་ཆུ་དཀྱིལ་ལོ་མང་དུ། །ཆུ་བྲག་
གིས་བསྟུམ་ངོ་བོ་ཡོངས་གྲགས་དམར། །དཀར་དང་ནག་པོ་རྒྱ་ལ་སྲིད་པ་་་
ཙམ། ། ཞེས་སོ། །གཞན་ཡང་གོ་ཏ་ལའི་གསར་འགྱུར་ལས་ཀྱང་། མ་གྷ་ལ་
ཞེས་པ་བྱི་རུའི་མིང་ཡིན་ཏེ། རྒྱ་མཚོའི་ནང་གི་བྲག་རིའི་ལྡེབས་སུ་ཤིང་ལྟར་
སྐྱེས་ཡོད་ཅིང་། བཅད་ཀྱང་སླར་སྐྱེ་བཅད་མཚམས་ནས་ཤིང་ལྟར་སྐྱེས་ཡོང་ ་
ཞིང་། ཕྱིའི་ཁ་དོག་ཆུ་བྲོག་གི་པགས་ཤུན་ལྟར་དཀར་པོར་ཡོད་ཀྱང་ནང་གི་
ངོ་བོ་དམར་པོ་རིང་བ་ལ་ཁྲུ་ཕྱེད་དོ་ནས་ཐུང་བ་སོར་གང་གི་བར་ངེས་མེད་དུ་
སྐྱེའོ། །
ཀ་སུ་ར་ཞེས་པ་སྤོས་ཤེལ་ཏེ་དམར་སེར་མེ་ཡི་མདོག་ཅན་དྭངས་པ་
ཞིག་དང་། སེར་སྐྱ་ཧ་ཅང་མི་དྭངས་པ་ཞིག་དང་གཉིས་ཡོད། གཉིས་་
ཀའང་མ་ར་ཡ་ན་ཞེས་པའི་རྡོ་དང་། བེ་དའི་ནང་གི་ཆུ་དང་ཚ་ལ་དང་ཡུངས་
- 19 ཡ་



བ་བསྲེས་པ་ཤེལ་གྱི་སྣོད་དུ་བཞག་པ་ཞོ་ལྟར་ཆགས་པ། སླར་རྡོའི་སྣོད་དུ་
བཙོས་པ་སྤོས་ཀྱི་དྲི་འདྲ་བ་དང༌། སྤོས་ཤེལ་དུ་གྲགས་པའོ། །སྔ་མ་ན་ཥ་ཥ་
དང༌། ཁམས་ཝ་རི་སོག་སོགས་སུ་བཟོས་ནས་ཁ་ཆེ་དང་སྟོད་ཧོར་སོགས་ནས་
འབྱུང་ཞིང་། འདི་ལ་ཧོར་རྣམས་རྩིས་ཆེ་བར་གྲགས་པས་ཧོར་ཤེལ་ཞེས་ཀྱང་
ཟེར་ལ། ཀུཀཱ་ཀཾ་ཞེས་སྤུར་ལེན་ཞེས་ཀྱང་ཟེར་རོ། །ཕྱི་མ་ནི་སོག་ཡུལ་སོགས་
ནས་འབྱུང་ཞིང་རིན་ཐང་ནི་དངུལ་དང་བརྗེའོ། །རྣམ་པ་གཅིག་ཏུ་མ་ཧཱ་པཎྜི་
ཏ་གོ་ཏ་ལའི་འདི་ལྟར་གསུངས་ཏེ། སྤུར་ལེན་ལ་ནི་དངོས་དང་བཅོས་མ་
གཉིས། ནུབ་ཕྱོགས་རྒྱ་མཚོའི་གླིང་ཕྲན་ཆེ་བ་རུ། རི་ཡི་བཅུད་ནི་སེར་པོ་ཆུ་
ལྟར་འཛག དེ་དག་འབབ་པའི་ཐད་དུ་རྡོ་ཡི་ཁུངས། ཤིན་ཏུ་འཇམ་ཞིང་
ལྡུམ་པའི་དབྱིབས་ཅན་གཞན། ། གཞི་བདག་གསོ་ཞིང་སྨོན་ལམ་ཕུ་ཚུགས་་་་
བཏབ། །ལས་འཕྲོ་ཅན་གྱི་ནོར་བུའི་གཟུགས་ ཅན་ གྱིས། །གོང་གི་སྣོད་ཀྱི་་་
གཟུགས་དབྱིབས་ཇི་བཞིན་འབྱུང་། །བསྐལ་མེད་རྣམས་ལ་འབྱུང་བར་མི་་་༌་
འགྱུར་ཞིང༌། །གལ་ཏེ་བྱུང་ཡང་གཞི་བདག་ཁྲོས་པ་ཡིས། །ཐལ་བའི་འཚུབ་
མའི་བང་རིམ་ཤུན་པ་མ། །དེ་དག་རྣམས་ནི་དངོས་ཡིན་བཅོས་མ་ལ། །དེ་ནས་
ཚུར་བགྲོད་གླིང་ཕྲན་ཞིག་ཏུ་ནི། ། སྤུར་ལེན་ག་བུར་རྫས་མང་ལེགས་བཏབ་
ནས། །འབྲས་ཆན་ནང་དུ་སྙུག་དོང་ལྟ་བུའི་ཤིང་། །དཀྱིལ་དུ་བཅུག་ནས་ཁ་ནི་
གདམ་པར་བྱ། །ཟླ་བའི་བར་དུ་རླངས་བཙོས་རྗེས་མར་འབྱུང་། །དེ་རྣམས་
ཡིན་མིན་ཉི་ལྷགས་འཕོགས་པ་དང་། །དྲག་ཤུལ་ཅུང་ཟད་ཙམ་ལ་ཆགས་པ་
དང༌། །གས་དང་འཐོར་དང་ཚག་སྒྲ་ལ་སོགས་འབྱུང་། །དངོས་ནི། དེ་དག་
སྐྱོན་དང་བྲལ་བ་ཡིན་ཞེས་སོ། །པད་དཀར་ཆུན་པོ་ལས་ཀྱང་། གཞན་ཡང་
རིན་ཆེན་སྤུར་ལེན་རྡོ་ཡི་རིགས། །ས་མདངས་ཁ་ཆེ་འདྲེ་ལའི་ཡུལ་ནས་་་་་་
འབྱུང༌། །ཞེས་སོགས་གསུངས་སོ། །
20 --



ཀམྤ་རའི་ ཤ་ཁ་དྷ་ཞེས་དུང་དུ་གྲགས་པ་ལའང་མཆོག་དང་ཕལ་པ་
གཉིས་ལས། དང་པོ་ནི་གླི་ན་ལྔ་སྟེ། ཞེས་གཡས་སུ་འཁྱིལ་བ་སྟེ་བཀྲ་ཤིས་
པའི་རྫས་མཆོག་ཏུ་གྱུར་པ་ནས་དུང་གི་བར་དུ་སྐྱེ་བ་བར་མ་ཆད་པར་ལྔ་བླང་པ་
ལས་བྱུང་བར་བཤད་ཅིང་། ཁ་དོག་ཀུནྡ་ལྟར་རོ། ། གཉིས་པ་ཕལ་པ་ལའང་
བཞི་སྟེ། ཡོངས་གྲགས་ཀྱི་དུང་དང་། ཚེར་མ་ཅན་དང་། ཁ་དོག་དམར་
པོ་ཞིག་ཡོད་པའི་དུང་དང༌། གཟི་དུང་དང་བཞིའོ། །དང་པོ་ནི་ལྷ་རཾ་ལྦར་ཏི་
ཞེས་གཡོན་འཁྱིལ་ཏེ་ཡོངས་སུ་གྲགས་པའི་དུང་ཡིན་ནོ། །གཉིས་པ་ནི་ཀ ཌཱ་ཡ་
ཤཾ་ཁ་ཞེས་པ་རྭ་ལྡན་ནམ་ཚེར་མ་ཅན་ཏེ། བྱི་ཐུར་གྱི་སྒྲོ་འདྲ་བའི་དུང་གི་ཚེར་
མ་ཁྱབ་པར་སྐྱེ་བའོ། །གསུམ་པ་ནམ་རཀྟ་ཤཾ་ཁ་ཞེས་པ་དུང་ཁ་དོག་དམར་སེར་
དུ་ཡོད་པ་སིནྡྷུ་རའི་མདོག་ལྟ་བུའོ། ། བཞི་བ་ནི། མེ་ཙ་ཀ་ཤཾ་ཁ་ཞེས་པ་ཁྲ་བོ་
གཟི་དུང་དུ་གྲགས་པའོ། ། འདི་རྣམས་ལ་རསྨི་ཤྭ་རའམ། ས་ཀོ་དྷ་ར་དང་།
དྷ་ར། ཟང་གླིང་སོགས་ནས་འབྱུང་ངོ་། ། རིན་ཐང་ནི་མཆོག་ལ་གསེར་དང་
མཉམ་བརྗེས་དང༌། ཕྱི་མ་གཟི་དུང་ལ་ལ་དངུལ་གྱི་ཕྱེད་རིན་བྱེད་དོ། ། མུ་
ཏིག་གི་སྐྱེ་གནས་མུ་ཏིག་གི་ཕོར། མུ་ཏིག་གི་འབྱུང་གནས། མུ་ཏིག་གི་མ།
ཉ་སྐྱོགས། ཤུཀྟི་ཞེས་པ་ཉ་དཀར་ལ་དམར་ལྗང་གི་མདངས་ཆགས་པ་མུ་ཏིག་
གི་སྐྱེ་གནས་ཅན་དང༌། ཨ་སི་ལ་པ་ཏྲ་ཞེས་དབྱིབས་ཉ་སྐྱོགས་འདྲ་བ་ཤིན་ཏུ་
དམར་བ་ཞིག་དང༌། ཀེ་ལ་ཏ་ཞེས་ཅུང་ཟད་དམར་བ་ཞིག་ཀྱང་ཡོད་དོ། ། ཕྱི་
མ་གཉིས་ཀྱི་ནང་དུ་ཟས་གང་ཟོས་ཀྱང་དུག་མི་འབྱུང་བ་ཡིན་ནོ། །
ཉ་སིདྡྷ་ཀ་ཞེས་པ་མགྲོན་བུ་སྟེ། འདི་ལ་དཀར་པོ། །དམར་པོ། །ཁྲ་
བོ་སྟེ་གསུམ་ཡོད་ཅིང༌། ཆེ་ཆུང་ཡང་ཅི་རིགས་པ་འབྱུང་ངོ༌། །དཀར་པོ་ལ་ཛ་
ཀིས། རྡོ་རྗེ་ཧཱུཾ་ག་ལྷུ་རི་ཞེས་ཟེར་རོ། །དེང་སང་ཀར་ཤ་པ་ནི་ཟེར་བ་མགྲོན་
བུའི་མིང་ཡིན་ཏེ་ཀརྨ་པ་ནི་དོང་ཙེ་ཞེས་གསེར་ཞོའི་རིན་ཐང་དུ་བཤད་པ་དེའི་
— 21 -



སྒྲ་ཟུར་ཉམས་པ་ཡིན་ནོ། །གཞན་ནི་བྷི་ཤྭ་ཞེས་དུང་གི་ལྟོ་བ་སྟེ། ལྟོ་དཀར་པོ་
དུང་ཁ་ལྟ་བུའི་རི་མོ་ཡོད། ཡིན་མིན་གྱི་བརྟག་དཔྱད་ནི་ཆུ་དང་འོ་མ་བསྲེས་
པའི་ནང་དུ་བཅུག་ན་ཅུང་ཟད་འགུལ་བ་ཞིག་ཡོད་དོ། །དེ་ཉིད་འོ་མས་ཕུལ་
ནས་མིན་ན་བུ་དང་བུ་རོགས་འབྱིན་པར་བྱེད་དོ། །
ཀ་བྱ་ཀུ་མ་ར་ཞེས་པ་བུ་མོ་གཞོན་ནུའི་འབྲས་སམ་དབང་པོའི་རིལ་བུ་
བཤད་པ་ལ་བཞི། འབྱུང་ཁུངས། རིགས་བཟང་ངན། བྱེད་ལས་བསྟན་
པའོ། །དང་པོ་ནི། སྔོན་གྱི་དུས་སུ་ཁྱབ་འཇུག་གིས། སངས་རྒྱས་ཀྱི་བསྟན་
པ་དང་སེམས་ཅན་ལ་གནོད་བྱེད་ཀྱི་བསམ་པས་འཛམ་བུ་གླིང་གི་དུག་རིགས་
ཀུན་གྱི་བཅུད་བསྡུས་ནས་སྦྱོར་བ་མི་འདྲ་བ་སུམ་བརྒྱ་དང་དྲུག་ཅུ་བྱས་པ།
ལྷ་དབང་བརྒྱ་བྱིན་གྱིས་མཁྱེན་ཏེ། དེའི་གཉེན་པོར་སྨན་རིགས་སུམ་བརྒྱ་
དྲུག་ཅུའི་བཅུད་བསྡུས་ཏེ། དུག་རིགས་འདི་རྣམས་གང་དུ་དར་བའི་ཚེ། །
དེའི་གཉེན་པོར་འགྱུར་བར་ཤོག ། ཅེས་བདེན་ཚིག་བརྗོད་ནས་གཏོར་བས།
དེ་ཡང་སེམས་ཅན་སྤྱི་མཐུན་བསོད་ནམས་ཀྱི་ཆུ་རྩི་རྡོ་ལ་སོགས་པར་གང་ལ་
བབས་པ། སེམས་ཅན་རྣམས་ཀྱིས་ཟོས་པ་ལས་དབང་རིལ་དུ་གྲགས་པ་འདི་
བྱུང་བ་ཡིན་ཞིང་། དེ་ཡང་ཕལ་ཆེ་བ་ནི། སྦྲུལ། སྦལ་པ། རི་དྭགས་ཨེ་
ན་ཡ་དང་། དོམ་དང༌། གླ་བ་དང་། ར་རྒོད་དང་། གླང་ཆེན་དང་།
ཕུག་རོན་དང་། ངང་པ་དང་། རྨ་བྱ་སོགས་ལས་འབྱུང་བ་མང་སྟེ། ཇི་
སྐད་དུ། སྔོན་ཚེ་གངས་རིའི་བདག་པོ་མགྲིན། ། སྔོན་གྱིས་སངས་རྒྱས་བསྟན་
པ་གནོད་པར་བྱ་བའི་ཕྱིར། །འཛམ་གླིང་དུག་རིགས་ཀུན་གྱིས་བཅུད་བསྡུས་
ནས། །སྦྱོར་བ་མི་འདྲ་སུམ་བརྒྱ་དྲུག་ཅུ་ཙམ། །དེ་ཡང་གཉེན་པོར་ལྷ་དབང་
བརྒྱ་བྱིན་གྱིས། །སྨན་རིགས་སུམ་བརྒྱ་དྲུག་ཅུའི་བཅུད་བསྡུས་ནས། །ཧ་ལ་
འདི་ཉིད་གང་དུ་དར་བའི་ཚེ། །དེ་ཚེ་དེ་ཡི་གཉེན་པོར་འགྱུར་བར་ཤོག །
- 22 --



སྨོན་ལམ་དེ་བཏབ་ནམ་མཁའི་དབྱིངས་སུ་གཏོར། །དེ་ལས་དབང་རིལ་ཞེས་
བྱར་གྲགས་འདི་བྱུང་། །དེ་ཡང་སེམས་ཅན་སྤྱི་མཐུན་བསོད་ནམས་ཀྱིས། །རྡོ་
རྩི་ཆུ་སོགས་བབས་པ་གང་གིས་བཟོས། ཕལ་ཆེར་སྦྲུལ་དང་སྦལ་པ་གླ་བ་
དང༌། །རྨ་བྱ་ཨེ་ཎ་དོམ་དང་གླང་ཆེན་དང་། །ར་རྒོད་ངང་བ་དག་ལས་བྱུང་བ་
མང་། །གཞན་ཡང་དེ་ཉིད་དུ་དབང་པོའི་རིལ་བུ་ཞེས་བྱ་བ། ལྷའི་དབང་པོ་
བརྒྱ་བྱིན་གྱིས། སེམས་ ཅན་སྡུག་བསྔལ་ནད་སེལ་ཕྱིར། །རིན་ཆེན་ལྔ་ཡི་
བཅུད་བསྡུས་ནས། །དེ་ནས་རྒྱ་མཚོར་འཕངས་པ་ལས། །རྒྱ་མཚོར་གླང་པོས་
ཆུ་ བཏུང༌ པས། ། དབང་ རིལ་ གླང་ པོ་ ཆེ་ ལས་ བྱུང་། ། ཞེས་ གསུངས་ པས།
ཤས་ཆེར་གླང་པོ་ཆེ་ལས་འབྱུང་བ་མང་ཞིང༌། ཕལ་ཆེར་གྱི་སྒྲས་སྲོག་ཆགས་
གཞན་འགའ་ཞིག་ལས་ཀྱང་འབྱུང་ངོ༌། །གཉིས་པ་རིགས་ནི་དཀར་པོ། སེར་
པོ། དམར་པོ། ལྗང་ཁུ། སྔོན་པོ་སྟེ་རྩ་བའི་རིགས་ཁ་དོག་དབྱེ་བས་ལྔ་
དང་། དེ་ ལས་ ལྡན་ འདུས་ ཀྱི་དབྱེ་བས་དམར་ ནག མཆིན་ ཁ་ སྐྱ་ བོ།
དམར་སེར། ཁྲ་བོ་སོགས་མ་ངེས་པར་འབྱུང་བ་ནི། རིགས་ནི་དཀར་སེར་
དམར་ལྗང་སྔོ་དང་ལྔ། རིན་ཆེན་རྣམ་པ་ལྔ་ཡིས་རིགས་དང་མཐུན། འོན་ ་
ཀྱང་འབྱུང་བའི་ ཤས་ནི་ཆེ་ཆུང་གིས། དམར་ནག་ལྗང་ སོགས་ སྣ་ཚོགས་་་་
འབྱུང་བ་འདུག ཅེས་གསུངས་པ་དང༌། གསུམ་པ་བཟང་ངན་བརྟགས་པ་
ནི། ཆུ་མིག་ཁ་ཤར་བལྟའི་ཆུ་ལ་ཉི་མ་ཤར་མ་ཐག་དེ་ནས་ཆུ་ལི་སྡེར་དུ་བླངས་
ཏེ། ཆུ་ལ་སྨན་ཆེན་གྱི་ཕྱེ་མ་བཏབ་ལ་དཀྲུགས། དེའི་ནང་དུ་དབང་རིལ་
བཞག་པས་སྨན་ཆེན་ཀུན་གོས་སུ་གྱོན་ན་རིལ་བུ་རབ་དང༌། སྨན་ཆེན་རྣམས་
འོག་ཏུ་མནན་ན་རིལ་བུ་འབྲིང་དང༌། སྨན་ཆེན་ཅུང་ཟད་མཐའ་ནས་སྡུད་པ་
ནི་རིལ་བུ་མཐའ་མ་ཡིན་ཏེ། ཇི་སྐད་དུ། དཔའ་བོ་གོས་སུ་གྱོན་ན་དབང་པོ་
རབ། དཔའ་བོ་གདན་དུ་བཏིངས་ན་དབང་པོ་འབྲིང༌། མཐའ་ནས་ཅུང་
- 23 --



ཟད་བསྡུད་པ་ཐ་མའོ། །ཞེས་དང་། གཞན་ཡང་གྲི་ཁྲ་མ་གཉིས་ཀྱིས་དཀྱིལ་
དུ་བཞག་ན་འཁོར་བ་ཡིན། ཡང་ན་རིལ་བུ་ལག་མཐིལ་བཞག་པ་ཡི། །རྒྱབ་ ་
དུ་གངས་རིས་བྱུང་ན་ཡིན། །སྨིན་མཚམས་བཞག་པས་གྲང་ན་ཡིན། ནམ་
མཁའ་གཡའ་ནི་དག་པ་ལ། ། སྣོད་མདོག་བྱུང་ན་བཟང་བ་ཡིན། །ཞེས་དང་།
གཞན་ཡང་རིན་པོ་ཆེའི་སྦྱང་དོན་ལས། ། སྲོག་ཆགས་ལས་བྱུང་གླུ་བ་དབང་
རིལ་ནི། །བཅོས་མེད་མདོག་དྭངས་དཀར་པོ་སྒོང་གཟུགས་ཅན། །གཞི་གདན་
དག་གི་ཁ་དོག་བསྒྱུར་བ་ལ། །ཕྱི་ཤུན་རིམ་པ་ཅན་དུ་འབྱུང་ཞིག་གོ ། གཞན་
ཡང་སྦལ་བ་ལས་བྱུང་ དབང་ལྡན་ཟེར། ། ནོར་བུའི་རིགས་སུ་གཏོགས་པ་
ཡིན། ། ཞེས་གསུངས་པས་ལེགས་པར་བརྟགས་ལ་ཤེས་བར་བྱའོ། ། བཞི་ བ་
ཕན་ ཡོན་ ནི། དཀར་ པོ་ རྒྱལ་ རིགས་ ཏེ། མི་ བདུན་ གྱི་ དུག་ ནད་ སེལ།
སྔོན་པོ་རྗེའུ་རིགས་ཏེ་མི་ལྔའི་དུག་ནད་ལས་སྐྱབས་ནུས། དམར་པོ་བློན་་
རིགས་ཏེ་མི་གསུམ་དུག་ནད་ལས་སྐྱབས་པ་ཡིན་ནོ། །གཞན་ཡང་མགོ་དཀར་
དང་སོག་པོ་རྣམས་ནི། ཆར་འབེབས་པའི་རྫས་བྱེད་དེ། ཁྱད་པར་བྱ་ལས་
བྱུང་བའི་དབང་རིལ་གྱིས་ནི། ཞག་གསུམ་ཚུན་ལ་ཆར་འབེབས་ནུས་ཤིང་།
རི་དྭགས་ལས་བྱུང་བས་ཞག་བདུན་ཚུན་ལ་ཆར་འབེབས། གཞན་ཡང་་་་་
སེམས་ཅན་གཅིག་གིས་ཁོངས་སུ་སྔ་མ་སྐྱེས་པ་རྣམས་ཆེ་ཞིང༌། ཕྱི་མ་པགས་
པ་སྲབ་མོ་ཕྱི་ཤུན་དང་བཅས་པ་ལས། རང་བཞིན་གྱིས་ནུས་པས་དུག་རིགས་
ཐམས་ཅད་འཇོམས་པར་བྱེད་ཅིང་། སྦྱར་སྨན་ཕལ་ཆེར་ཟིལ་གྱིས་གནོན་
པས་དབང་པོའི་རིལ་བུ་ཞེས་བྱའོ། །
གཞན་ཡང་ཧ་སྟི་སྟེ་གླང་པོའི་མཆེ་བ་དང༌། བྷ་གྷ་སྟེ་སྟག་ཅེས་ལ་
དེའི་རྭ་གཅིག་ཡོད་པ་ཁ་དོག་བྱུ་རུའི་མདོག་ལྟ་བུ་དང་། སྱཱ་ལི་སྟེ་ཅེ་སྤྱང་གི་རྭ་
དང་། ཨ་ ཤྭ་ སྟེ་རྟ་ཡིན་ལ། མིང་ནི་ལགས་འགྲོ། གཞོན་པ། རྣམ་་
— 24
-



འདུལ། དབང་ལྡན། རྒྱབ་ལྡན། སྒྲོད་བྱེད་དེ། དེའི་དུས་སུ་རུ་དང་།
སྦྲུལ་གྱི་རྭ་དང་། གཞན་ཡང་བསེ་རུ་དཀར་ནག་གཉིས་ཏེ་མིང་གི་རྣམ་གྲངས།
རྭ་གཅིག་པ་དང་། གཅིག་པུར་གནས་དང༌། བསེ་དང་སྤྱི་བོར་སྐྱེས་རྣམས་
སོ། །བྱ་གྷའི་འོ་མ་དང་སྨྲ་ར་ལ་སོགས་པ་རིན་པོ་ཆེའི་ཆར་རྟོགས་པ་དུ་མ་ཞིག་
ཡོད་པར་གྲགས་པ་དེ་དག་ནི་མི་གཡོ་བའི་ཁམས་ལས་བྱུང་བ་ནི་རང་བཞིན་
ཅན་ཤས་ཆེར་སྨོས་པའོ། །་
དེ་ལྟར་གོང་དུ་བཤད་པའི་ཤེལ་རིགས་ཕལ་ཆེ་བ་དངོས་དང༌། བཅོས་
མ་གཉིས་འབྱུང་སྟེ། པད་དཀར་ཆུན་པོ་ལས། དེ་ཡང་བཅོས་མའི་རིགས་
ནི་མདངས་ཆུང་སྟེ། ། སྙིགས་མ་དང་འདྲེས་ཁར་བཅུག་ལྦུ་བ་འོང་། ། སོ་ཡིས་
རེག་ན་སེག་པ་བརྩེ་བར་བྱེད། ། རིན་པོ་ཆེ་ནི་དྭངས་ཤིང་ལྕི་ཡང་ལ། །སོ་ཡིས་
བཟུང་ན་འཇིལ་ཞིང་འདྲེད་པར་བྱེད། །འོན་ཀྱང་ལེགས་པར་བརྟགས་ཚེ་ནོར་
མི་སྲིད། །ཅེས་སོ། །
ད་ནི་དོན་བསྡུ་བ་དེ་རྣམས་ནུས་པ་བྱེ་བྲག་ཏུ་བཤད་པ་ནི། རྒྱལ་བའི་
རིང་བསྲེལ་གྱི་ནུས་པ་དང་ཕན་ཡོན་ནི། གོང་དུ་བཤད་ཟིན་ལ། ད་ནི་
གཞན་རྣམས་ཀྱི་ནུས་པ་བཤད་པ་ནི། ནོར་བུ་རིན་པོ་ཆེ་བོ་ཌཱུརྱས་ནད་རྣམས་
སེལ་བར་བྱེད། ཨིནྡྲ་ནི་ལས་ནད་ཀུན་སེལ། ། རྡོ་རྗེས་ཐོག་ཀུན་བཟློག་པར་ ་
བྱེད། །པདྨ་རཱ་གས་དུག་ཀུན་འཕྲོག ། མརྒད་ནད་རྣམས་ཀུན་ལ་ཕན། །བྱི་
ལའི་མིག་འདྲའི་སྦྲུལ་ཆེན་བཟློག ། ཆུ་སེར་ཚད་པ་ཞི་བར་བྱེད། །མེ་ཤེལ་
གྲང་བའི་ནད་ཀུན་སེལ། །ཀརྐ་ཏ་ཡིས་གཟེར་བ་འཇོམས། །ཀེ་ཏ་ཀ་ཡིས་ལྐོག་
ཆུ་ཡི། །རྒྱལ་མོ་ཆུ་འཁོར་གསལ་བར་བྱེད། ། སྤུར་ལེན་དུག་ཚད་ཐམས་ཅད་
སེལ། །བྱ་ཁྱུང་སྐྱུགས་པས་ ནད་ཀུན་ ཕན། ། དེ་བཞིན་གཡུ་རྙིང་ནུས་པ་་་་་
མཚུངས། ། མུ་མེན་དུག་དང་སྐྲ་དཀར་འཇོམས། ། མུ་ཏིག་དུག་སེལ་ཀླད་པ་
--- 25
-



གསོ། །དམར་པོས་སྦལ་དུག་བསྡུས་ནུས་འཇོམས། ཁྲ་མེན་གཟའ་ནད་མ་
ལུས་སེལ། །བྱུ་རུ་འདུས་པའི་ནད་ལ་ཕན། །སྐྱེ་བ་ལྔ་པ་གཡས་འཁྱིལ་གྱིས། །
ཚེ་རིང་ཀླུ་ཡི་ནད་ལས་རྒྱལ། །ཕལ་པའི་དུང་བསྲེག་འདྲིལ་ཀུན་འཇིག །གཟི་
རྙིང་མིག་ནད་སེལ་བར་བྱེད། ། མཆོང་དང་མརྒད་དེ་དང་འདྲ། །ཅེ་སྤྱང་རྭ་
ཡིས་ནོར་རྣམས་བསྡུད། །དབོང་རིལ་དུག་འཇོམས་བརྟག་དཔྱད་ནུས། ། སྦྲུལ་
གྱིས་ནོར་བུའི་དུག་ལ་ཕན། ། ཀུ་ ཤ་བརྙས་རིམས་ནད་སེལ། ། གསེར་ལེན་་་
· དབྱིག་དུག་བསྡུད་ཅིང་སེལ། །རེག་གཅོད་སྐྲན་ནད་འཇོམས་པར་བྱེད། ། གླ་
བའི་རིལ་བུའི་སྦྲུལ་དུག་ཕན། །ཉ་སོགས་སྲོག་ཆགས་ཀླད་པའི་ནང་། ། རྡོ་བ་
ཆར་འབེབས་སོ་སོར་ཕན། ། ཆུ་ཚན་རིང་བསྲེལ་གདོན་ནད་སེལ། །ཉ་ཕྱིས་
ཀླད་པ་འཛག་པ་གཅོད། །འཇུ་བྱེད་ཤེལ་རྡོ་དུག་ལ་ཕན། །ཞེས་སོ། །
ད་ནི་བཞུ་བའི་རང་བཞིན་ཅན་གཡོ་བའི་ཁམས་རྣམས་བཤད་པར་བྱ་སྟེ།
ར་ས་ཞེས་པ་རོའམ་བཅུད་ཅེས་བྱ་བ་ཡིན་ལ། དེའི་བདག་ཉིད་ཅན་
ལ་དངུལ་ཆུ་ཞེས་བཤད་དོ། །འདི་ལ་སྐྱེ་གནས་ཀྱི་དབང་དུ་བྱས་པའི་རང་བྱུང་
དང༌། རྡོ་དང༌། སྔོ་དང་། སྲོག་ཆགས་ལས་བྱུང་བ་སོགས་ལས། དང་
པོར་རང་བྱུང་གི་དངུལ་ཆུ་ནི། དཔལ་རྡོ་རྗེ་མཁའ་འགྲོའི་རྒྱུད་ལས། དེ་
ནས་གཏོར་མས་མཆོད་བྱས་ཏེ། །མཁས་པ་ཡིས་ནི་དངུལ་ཆུ་བླངས། །རིགས་
ལས་སྐྱེས་པ་མཆོག་ཡིན་ཏེ། ། ཁྲོན་པ་ལས་བྱུང་ཐ་ཤལ་ལོ། །ཞེས་པ་དཔལ་རྡོ་
རྗེ་སེམས་དཔའི་ཀུན་ཏུ་བྱང་ཆུབ་ཀྱི་དངུལ་ཆུར་གྱུར་པ་དེ་ཉིད་བདུད་རྣམས་
ཀྱིས་སྣ་ཚོགས་ལ་གཏོར་བ་ལས་བྱུང་བ་འགྲེལ་པ་ལས་བཤད་དོ། །མཁས་གྲུབ་
སྨྱོན་པ་རིན་ཆེན་དཔལ་གྱིས་ཕྱིས་བསྒྱུར་བའི་དངུལ་ཆུའི་བེ་བུམ་ལས་འདི་ལྟར་
བཤད་དེ། དང་པོ་ཅི་ཡང་མེད་པ་ལ། །བསྐལ་པ་དང་པོའི་དབུས་མ་ལ། །
ཆེན་པོ་རྣམས་དང་ལྷ་ཡི་སྲས། །གཟུགས་མཛེས་མདངས་ལྡན་ཡིད་དུ་འོང་། །
26 -



དྲི་ཞིམ་ངད་ལྡན་རྒྱལ་བའི་སྲས། ། ལྷ་བུ་ཡིད་བཞིན་ནོར་བུ་དེ། །གངས་རིའི་
ནགས་འདབ་མཚོ་འགྲམ་དུ། །འཛེགས་བྲག་དཀར་པོའི་སྟེང་ལ་བྱོན། །ལྷ་ཀླུ་
སྡེ་བརྒྱད་བུ་མོས་མཐོང་། །ཡིད་འགྱུར་ཆགས་སྐྱེས་སྐུ་ལ་མཁྱུད། །དགའ་བའི་
སྐད་དང་མཛེས་པའི་མདངས། །ནུ་མའི་གར་དང་པདྨའི་འགྲོས། །ཞལ་གྱིས་
ཞལ་གྱི་ལྗགས་ལ་འཇིབས། །ཀུན་ནས་ཡིད་གཡོས་དཀར་དམར་ཤོར། །དཀར་
པོ་འཛེགས་བྲག་སྟེང་དུ་བབས། ། རྡོ་ལ་དྲོད་བསྐྱེད་ཚིལ་བུར་ཆགས། །དེ་ལ་
བདུད་རྩི་ཅོང་ཞི་ཟེར། །དམར་པོ་ངོ་ཚ་བྲག་ལ་བྲོས། །བྲག་ལ་དྲོད་སྐྱེད་བྲག་
ཞུན་ཆགས། ། དཀར་པོའི་དྭངས་མ་ཐོར་བ་ལས། །དཀར་དམར་རྗེས་འབྲང་
ཕྱི་ནས་གབ། ། གཉིས་ཀའི་བཅུད་འདུས་རིན་ཆེན་མཚལ། །ཁུ་བ་སྟོན་པས་
དངུལ་ཆུ་བྱུང་། ། ཞེས་དང༌། གཞན་ཡང་གཡུ་ཐོག་རྙིང་མ་ཡོན་ཏན་མགོན་
པོའི་རྣམ་ཐར་ལས་འདི་ལྟར་བཤད་དེ། རྒྱ་གར་བས་མཐའི་ཡུལ་པདྨ་སྤུངས་
པ་བྱ་བ་ན་རྒྱལ་པོ་སྟག་མིག་ཅན། བཙུན་མོ་བྲང་མིག་ཅན། བློན་པོ་རྐང་
མིག་ཅན་བྱ་བ་ཡོད་དོ། །སྲས་པོ་སྐྱེས་ཚད་ལ་བྲང་མིག་ཡོད་པ་ལས། དུས་
ནམ་ཞིག་གི་ཚེ་བྱ་ཁྱུང་གཅིག་སྐྱེས་པ་ལ་ཁྱུང་མཁའ་ལྡིང་ནག་པོར་བཏགས།
དེའི་འོག་ཕག་མགོ་ཡོད་པ་ཞིག་སྐྱེས་པ་ལ་ཕག་སྣ་ཅན་དུ་བཏགས། དེའི་འོག་
མ་རུང་པ་མི་ཤ་ཟ་བ་ཞིག་སྐྱེས་པ་ལ་མི་ཟན་དུ་བཏགས། དེའི་འོག་ལྟག་མིག་
ཡོད་པ་ཞིག་སྐྱེས་པ་ལ་སྲས་ལྟག་མིག་ཅན་དུ་བཏགས། ལྕམ་ཆེ་བ་གསུམ་གྱི་
ཁུ་བ་བླུག་ཚད་ཀྱིས་བུད་མེད་ཚེའི་དུས་བྱས་སོ། །དེ་ནས་མཚན་མཁན་ནག་པོ་
ལ་མཚན་བརྟག་པས། ལྕམ་ཆེ་བ་གསུམ་གྱིས་ཁུ་བ་རྟ་གདོང་གི་མེ་ལས་རེག་
བྱ་ཚ་བས་བུད་མེད་གཞན་གྱི་མི་ཐུབ་པ་ཤིན་ཏུ་དཀོན་ནོ། །ཁོང་གསུམ་གྱིས་ཁུ་
བ་ལྕམ་བོང་མགོ་ཅན་ལ་རཀྟ་མཚལ་ཁུར་བབས་པས་དེས་ཐུབ་བོ། །དེ་གཉིས་
ཀྱི་ཁུ་བ་དང་རཀྟ་ཕྲད་པའི་ནུས་པ་ལས་སྨན་མཆོག་ནུས་པ་ཅན་ཞིག་བྱུང་ངོ་
-- 27 -



ཟེར། དེ་ནས་རྒྱལ་པོ་ཁྲོས་ཏེ། ལྕམ་སྲིང་ཆེ་བ་བཞི་ཡུལ་བསྐྲད་དོ། ། ཁྱུང་
ཆེན་ནམ་མཁའ་ལྡིང་ནག་པོས་བོད་ཀོང་པོའི་དངུལ་བྲག་ཕུག་པོ་མཐའ་འབབ་
ཆུས་བསྐོར་བ་དེ་བཟུང་པ་ལས་བྱུང་བའི་ཀོང་པོའི་དངུལ་ཆུ་ཁྱུང་རྒོད་མ་དང༌།
རྒྱལ་པོ་མི་ཟ་མི་རྒོད་ཀྱིས་རྒྱ་ནག་ཅོང་མདོའི་བྲག་དངུལ་འཛག་གི་ཕུག་པར་
གནས་བཅས་ནས་བསྡད་པ་ན་ནམ་ཞིག་གི་ཚེ་ ལྕམ་བོང་མགོ་མ་དང་དགའ་
་འགྱུར་སྤྱད་པ་ལས་བྱུང་བའི་ནུས་པ་བྲག་གི་རྩ་བར་དངུལ་ཆུའི་ཆུ་མིག་རྡོལ་བ་
ལས་བྱུང་ བའི་ རྒྱ་ནག་གི་དངུལ་ཆུ་མོ་ རྒོད་མར་ གྲགས་ པའི་ དངུལ་ཆུ་དང༌།
རྒྱལ་པོ་ཕག་སྣ་ཅན་གྱིས་གསེར་འབག་གིས་སྒྲིབས། སྲིན་མོ་བོང་མགོ་ཅན་
གྱིས་གཡུ་འབག་གི་ཞལ་སྒྲིབས་རལ་གྲི་དགྲ་འདུལ་དང༌། ཁྱི་མོ་འདྲེ་སྲིན་ཀླད་
འགེམ་ཁྲིད་ནས་ཡབ་ཀྱི་བཀའ་ལྟར་རང་ཡུལ་ནས་ཐོན་ཡོང་པས། མཐའི་
རྒྱལ་པོའི་རྒྱལ་ཕྲན་ཁྲི་དྲུག་སྟོང་གིས་བསྐོར་བ་དམ་པའི་ཆོས་ཀྱི་སྒྲ་མི་གྲགས་
པས། ཡུལ་གླིང་ཆེན་པོ་བྱེ་བ་ས་ཡས་བསྐོར་བ། ཡུལ་གླིང་རེ་ན་གྲོང་ཁྱེར་
གྲངས་མེད་པས་སྐོར་བའི་ཁྲོན་པ་གསུམ་སྟོང་ཡོད་པའི་ཁར་སླེབས་པས། བུ་
མོ་མཛེས་ཤིང་ཡིད་དུ་འོང་བ་མཆི་རིས་ཡོད་པ་ཞིག་རྒྱབ་ཏུ་རིན་པོ་ཆེ་སྤྲུག་ལས་
གྲུབ་པའི་མཆོད་རྫས་ཞིག་ཁྱེར། ལག་ཏུ་སྤོས་ཕོར་གཅིག་ཁྱེར་ནས་བྱུང་པ།
མོ་ན་རེ། ཁྱེད་གང་ནས་བྱོན་མིང་ལ་ཅི་ཟེར་ཟེར་བྱུང་པས། ངེད་ལྷ་ཡུལ་
ནས་འོང་བོད་ཀྱི་འདྲེ་སྲིན་འདུལ་དུ་ཡོངས་ པ་ཡིན། མིང་རྒྱལ་པོ་གསེར་་
འབག་ཅན། བཙུན་མོ་གཡུ་འབག་ཅན་ཟེར། ཡུལ་འདི་དང་ཕོ་བྲང་རྒྱལ་
པོ་བཙུན་མོ་ལས་བྱེད་ཀྱི་བློན་པོ་རྣམས་ཀྱི་མིང་ལ་ཅི་ཟེར་བྱས་པས། མོ་ན་རེ།
ཡུལ་ལི་ལ་འདྲེ་སྲིན་ནས་མཐའི་ཡུལ། ཕོ་བྲང་ལ་དངུལ་བྲག་ཉི་མ་གླིང་མཁར་
རྒྱལ་པོ་ཉི་མའི་གོ་ཆ། བཙུན་མོ་ཟླ་བའི་གོ་ཆ། བློན་པོ་གསེར་གྱི་རྣ་ཆ་ཅན་
ཟེར་བས། རྒྱལ་པོས་སྨྲས་པ། བློན་པོ་ལ་ངེད་ཀྱི་འཕྲིན་འདི་བཟློས་ ཅིག་
- 28 –



བྱས་པས། འདྲེ་སྲིན་གྱི་ཡུལ་གྱི་བློན་པོ་ཁྱེད་འདྲེ་སྲིན་འཇིགས་པ་ལས་ངེད་ཀྱི་
སྐྱོབས་ ངེས། རྒྱལ་སྲིད་ངེད་ ལ་ སྤྱོད་ དང་ ཞེ་ པའི་ འཕྲིན་ བསྲིངས་ པས།
བློན་པོ་གསེར་ སྣ་ཅན་གྱིས་འཕྲོག་པའི་འཇིགས, པ་ལས་སྐྱོབས་ཕྱིར་རྒྱལ་པོ་་
གསེར་ འབག་ ཅན་ འཁོར་ དང༌ བཅས་ དར་ ལམ་ ལ་ ཕོ་ བྲང་ དུ་ སྤྱན་དྲངས།
རིན་པོ་ཆེའི་ཁྲི་ལ་བཞུགས་སུ་གསོལ། ། བློན་པོས་པུས་མོ་གཙུགས་ཐལ་སྦྱར་
འབུལ་པ་བཟང་པོ་དང་བཅས་འདི་སྐད་ཅེས་ཞུས་སོ། ། སྤྲུལ་པའི་རྒྱལ་པོ་་་
གསེར་འབག་དང༌། །གྲུབ་པའི་བློ་གྲོས་གཡུ་འབག་ཅན། །ཁྲོ་རྒྱལ་ཕྱག་མཚན་
རལ་གྲི་དང༌། །དགྲ་བགེགས་འདུལ་ཕྱིར་ཁྱི་མོ་ཡིས། །བདག་ཅག་དཔོན་བློན་
འཁོར་བཅས་རྣམས། །འདྲེ་སྲིན་གདུག་ལས་སྐྱོབས་པར་མཛོད། ། ཕོ་བྲང་ཉི་
མ་གླིང་མཁར་དང༌། །རྒྱལ་པོའི་རྒྱལ་སྲིད་ཁྱེད་ལ་འབུལ་བྱས་པས། དེ་ལྟར་
གསེར་འབག་ཅན་གྱི་ཞལ་གྱིས་བཞེས་ནས་དཔོན་བློན་འཁོར་བཅས་ཕོ་བྲང་དུ་
བཞག ། རྒྱལ་པོས་སྒོ་བསྲུང་མཛད་པའི་ཚེ་འདྲེ་སྲིན་གྱི་བློན་པོ་ཟ་བར་ཡོང་
བས་ཁྱི་མོས་སྐད་ལན་གསུམ་རྒྱབ་པས། འདྲེ་སྲིན་ཀླད་པ་འགེམ་ནས་བརྒྱལ་
མ་ཐག་རལ་གྲི་ཤུབས་ནས་བྱུང་སྟེ། །འདྲེ་སྲིན་གྱི་ལུས་དུམ་བུར་གཏུབས་སོ། །
དེ་ནས་བློན་པོས་གསེར་འབག་ཅན་ལ་ཕོ་བྲང་རྒྱལ་སྲིད་བང་མཛོད་དང་བཅས་
བ་ཕུལ་ནས། ཕོ་བྲང་དངུལ་བྲག་མཁར་དུ་སྤྱན་དྲངས་ནས་བདེ་སྐྱིད་ཀྱི་་
དཔལ་ལ་རོལ་པར་མཛད་དོ། །དེ་ནས་རྒྱལ་པོ་དང་ལྕམ་སྲིང་གཉིས་ཀྱི་དགའ་
མགུར་སྤྱད་པས་རྒྱལ་པོའི་ཁུ་བ་དང་ལྕམ་གྱི་རཀྟ་མཚལ་ཁུ་གཉིས་ཀ་ཕྱིར་ཕོ་བ་
དངུལ་བྲག་ལ་ཐིམ། དངུལ་བྲག་གི་བཅུད་ཐམས་ཅད་འདུས་པས་ཕོ་བྲང་ཉི་
མ་གླིང་མཁར་གྱི་རྩ་བར་དངུལ་ཆུའི་ཁྲོན་པ་བྱུང་བ་ལ་རྒྱ་གར་གྱི་དངུལ་ཆུ་ཕག་
རྒོད་མར་གྲགས་སོ། །དེ་ནས་རྒྱལ་པོ་ཡབ་ཡུམ་གྱིས་དངུལ་ཆུའི་ཁྲོན་པའི་རྩར་
བྱོན་ཏེ་རྫས་བཅུ་གཉིས་ལ་དངུལ་ཆུ་འབྱུང་བའི་རྒྱུད་བྱིན་གྱིས་རླབས་པའི་རྫས་
29 ---



བཅུ་གཉིས་ནི། མཚལ། སྦལ་རྒྱབ། རྡོ་ཕ་ཝཾ། དངུལ་རྡོ། རྗེ་ནག
ཁྱི་བྲུན། ལྷན་པ་དྲེགས་པ་ཅན། འབོག་ཟོན་དྲེག་པ་ཅན། ས་བ་ཚྭ་ཅན།
འགར་ཚ་སེར་པོ། ཕོ་ཅོང་རྣམས་སོ། །གཞན་ཡང་དོལ་ཚྭ་འོད་ཅན་རྒྱ་ཚྭ་
དང༌། ལུག་ཆགས་སྒོག་པ། མདུང་རྩེ་སོགས་ལས་ཀྱང་འབྱུང་ངོ་། །མིང་གི་
རྣམ་གྲངས། ཡ་ར་མཆོག་གི་རོ། འབིགས་བྱེད་རྒྱལ་པོ། མཚལ་ཆུ་དང་།
ཟླ་བ་བདུད་རྩིས་བཅུད་རྒྱལ་དང༌། ཟླ་བསིལ་ཀུནྟའི་རང་བཞིན་དང་། ས་
བདག་བཅུད་བསྡུས་རྒྱལ་པོ་དང་། བདུད་རྩི་དར་ཡ་ཀན། ཐིག་ལེ་དར་ཡ་
ཀན། དབང་ཕྱུག་གི་ཁུ་བ། དབང་ཕྱུག་གི་ས་བོན། ཟླ་བ་རྒྱུག་བྱེད།
ངང་བའི་རྐོང་བ། ཁམས་ཆེན་པོ། བདུད་རྩི་ཟླ་བའི་ཟིལ་བ། སྨན་གྱི་
གཙོ་བོ་ཕྱི་བ། ཟུག་རྡུ་ཞི་བྱེད། ཆུ་ཡི་སྨན་པ་དཀར་པོ། བསིལ་བྱེད་
གངས་ཀྱི་ཁྱུང་རྒོད། གནམ་གྱི་བྱ་ཁྱུང་དཀར་པོ། ལྕགས་ཀྱི་དུར་ཕག་སྔོན་
པོ། བདུད་རྩི་གངས་ཀྱི་སེང་གེ བྱ་བའི་བདུད་རྩི་ཆུ་རྒྱུན། གནམ་ལྕགས།
རྡོ་རྗེ་ཁྲུབ་རིངས་པ། དུག་རལ་འབར་བའི་རྩི་གུ། རྫས་ཀྱི་རྡོ་རྗེ་ཕ་ལམ་
རྣམས་སོ། །རིན་ཐང་ནི་སྲང་རེ་ལ་ནས་ཁལ་རེའོ། ། ། །
སུ་ཝཎ་ཞེས་པ་ཁ་དོག་བཟང་པོ་སྟེ། གསེར་ཞེས་ཡོངས་སུ་གྲགས་པ་
ལ། གསེར་དམར་པོ་དང་། སེར་པོ་གཉིས་ལས། དམར་པོ་བྱ་མེ་ཟན་གྱི་
བྲུན་ལས་བྱུང་བ་ཡིན་ཏེ། ཁ་དོག་ཟངས་དམར་དག་པར་བྱས་པ་འདྲ་བ་ལ་
རིལ་བུ་བཙོས་པ་རྣམས་ལའང་ཤིན་ཏུ་བཟང་བར་འབྱུང་སྟེ་གསེར་གྱི་མཆོག་ཏུ་
རྩི་བར་སྣང་ངོ༌། །འདིའི་རིགས་ལ་ཛོ་ཀླུ་ཞེས་པ་གསེར་དམར་པོ་ཡིན་ཀྱང་དྲིལ་
བུ་ལྟ་བུ་བཅོས་ན་སྐད་མི་འབྱིན་པ་ཞིག་ཀྱང་ཡོད་དོ། །ཡིན་མིན་བརྟག་པ་ལ་
བཙན་དུག་གི་ཁུ་བས་བྱུགས་ན་འཇའ་ཚོན་འཆར་ཏེ་དེ་ལྟ་བུ་ཟས་དུག་ཡོད་
མེད་བརྟག་པའི་མཆོག་ཏུ་གསུངས་སོ། །གསེར་སེར་པོ་ལ་མཆོག་དམན་གཉིས་
- 30 -



ལས། དང་པོ་ལ་འབྱུང་ཁུངས་ཀྱི་དབང་དུ་བྱས་ན། འཛམ་བུ་ཆུ་བོའི་ཀླུང་
ལས་བྱུང་བའི་གསེར་འོད་ལྷག་པར་ཆེ་བ་ཞིག་དང་རྒྱ་མཚོའི་འགྲམ་གྱི་གསེར།
བྱ་ཚེ་རིང་གིས་ཟོས་པའི་བྲུན་བཙོ་མ་དང་འདྲ་བ་ལ་ཇིང་གིར་གསེར་དང་།
གར་ལོག་གི་གསེར་ཞེས་སྣ་ཚོགས་སུ་འཆར་བ་ཞིག་དང༌། རྒྱ་སེར་པོ་ནས་
བྱུང་བའི་གྲོག་མིག་གི་གསེར་དང་། ཧྭ་ཀར་སྤ་ཤའི་སྦྱིན་པ་བཏང་བ་ལས་
བྱུང་བའི་གསེར་གྱི་ཊཾ་ཁ་དང་། རྒྱ་ནག་ནས་བྱུང་བའི་གྲོག་མའི་ཚང་གི་་
གསེར་ཤིན་ཏུ་དམར་ངམ་ཆེ་བ་ཡོད་པ་རྣམས་གཙོ་ཆེ་ལ། དེ་རྣམས་ལས་ཀྱང་
མཆོག་ཏུ་གྱུར་པ་ནི་འཛམ་བུ་ཆུ་བོའི་གསེར་དང་། ཇིང་གིར་གྱི་གསེར་ཡིན་
ཏེ། ལེགས་བཤད་དངུལ་དཀར་མེ་ལོང་ལས། ས་ལས་བྱུང་བའི་རིན་ཆེན་
གསེར་ཡིན་ཏེ། །མཆོག་ཏུ་གྱུར་བ་འཛམ་བུ་ཆུ་བོའི་གསེར། །རྒྱ་མཚོའི་འགྲམ་
གྱི་གསེར་ཐུག་ཚེ་རིང་བྱས། །ཟོས་པའི་བྲུན་ཉིད་གསེར་དུ་གྱུར་པ་ལ། །བཙོ་མ་
དང་མཚུངས་ཇིང་གིར་བཙོ་གསེར་ཟེར། ། ཟླ་ཟེར་ལས་ཀྱང་འདི་ཉིད་དང་
མཐུན་པར་གསུངས་སོ། ། གཉིས་པ་ ཕལ་པའི་གསེར་ནི། ལྗང་གི་གུ་ལང་
གསེར་ཞེས་པ་དམར་ཞིང་ནག་པ་དང་། དོལ་པའི་གསེར་སྔོ་མདངས་ཡོད་ ་
པའི་འོད་ཟེར་འཚེར་པ་དང༌། རྒྱ་ནག་ནས་འབྱུང་བའི་གསེར་དམར་ངམ་
ཅན་ ཞིག་ དང་། སྔོ་ མདངས་ ཅན་དང་། དཀར་ཤས་ཆེ་ བ་ ཞིག་ དང༌།
གཞན་ཡང་ཁམས་གསེར་དང་། སྟོད་གསེར་ལའང་དམར་ངམ་ཆེ་བ་རྩེ་ཀེ་
དམར་པོའི་གསེར་དང་། ཨོ་ལྐོག་ཁྲོད་ཀྱི་གསེར། དྭངས་ཆུང་ནས་བྱུང་
བའི་དཀར་ ཤས་ཆེ་བ་དང་། རུ་ ཐོག་ ནས་ བྱུང་ བའི་ གསེར་རྣམས་ སོ། །
གཞན་ཡང་དབྱེ་གསེར་ཁུང་སྒང་ཞེས་པ་གསེར་ཁ་སྤྱི་ཁྱབ་ཀྱི་མིང་ཡིན་ལ་གསེར་
ཁ་ སོ་ སོའི་ མིང༌། ཚེར་ བོང་། འབྱོན་ རྟ། རྫོང་ ཞོལ། རྫོང༌ རྒྱབ།
འཇགས་སྨན། བྱ་རབ་སྟེ། རྫིང་བྱི་རྣམས་ནས་བྱུང་བའི་གསེར་ལའང་
- 31 -



བཟང་ངུན་མདོག་དབྱིབས་མི་འདྲ་བ་འབྱུང་ཞིང་། སོག་གསེར་ཞེས་པ་རང་
གི་མདོག་དང་མཚུངས་པའི་ལྷད་ཅན་ངན་པ་ཞིག་སོགས་ཇི་སྙེད་ཅིག་སྣང་ཞིང་།
ངོ་བོའི་སྒོ་ནས་ས་ལེ་སྦྲམ་དང་སིལ་མ་གཉིས་སུ་འདུས་སོ། །དེ་རྣམས་རང་བྱུང་
གི་གསེར་ཡིན་ཞིང༌། རྡོ་ཞུ་བ་ལས་བྱུང་བའི་གསེར་དང་། གཞན་ཡང་བཟོ་
རྒྱུད་ས་ཊ་ནས་བཤད་དེ། ལྕགས་གསེར་དུ་བསྒྱུར་བ་ལ་ལྕགས་གསེར་དང༌། །
འདམ་གསེར་ལ་བསྒྱུར་བ། རག་གསེར་དུ་བསྒྱུར་པ་སོགས་བཅོས་མའང་ཇི་
སྙེད་ཅིག་འབྱུང་བར་བཤད་དོ། །འདིས་མཚོན་པའི་རིན་པོ་ཆེ་གཞན་ཕལ་ཆེ་
བ་རྣམས་ལ་ཡང་བཅོས་མ་ཇི་སྙེད་འབྱུང་བར་བཤད་དོ། །མིང་གི་རྣམ་གྲངས་ .
ནི། ཀ་ན་ཀ་གསེར་དང༌། ནཎྜ་ཚོང་འདུས་འགྲིམ་དང་། ཙ་རི་ཀ་པ་ལ་
ས་ལེ་སྦྲམ་དང་། ཛཏྟཱ་སམ། སྐྱེ་གཟུགས་ཅན། ར་ས་ནཱི་ལཾ་བསྲེགས་བྱ་
དང་། གངྒེ་མོ་གངྒ་སྐྱེས་དང་། ཀཏྤ་རཾ་མདངས་ལྡན་དང་། མ་ཧཱ་རཱ་ཛ་
དང༌། ཁ་དོག་བཟང་པོ་དང་། སོ་ན་དང་། སའི་ཟླ་བ། ལྕགས་མཆོག་
དང༌། སྐྱེ་བ་རྒྱུན་གཅོད། སའི་མེ་ཏོག སའི་སྙིང་བོ། ཀན་ཛ་རྡུག་མ་
དང་། ཧེ་མ་དང༌། ཧཱ་ཊ་དང༌། ཤ་ཏ་ཀུམྦྷ་དང༌། སོ་སོ་ན་སོགས་མང་
དུ་བཤད་ཅིང་། རིན་ཐང་ནི་གྲགས་པར་ཟད་དོ། །
ཤྭ་ན་ཀ་ཞེས་པ་དངུལ་ཏེ། དཀར་པོའི་མདོག་ཅན་ཞེས་བྱ་ལ། ངོ་
བོའི་སྒོ་ནས་ ར་དངུལ་དང་ལུག་དངུལ་གཉིས་སོ། །ཡུལ་ གྱི་སྒོ་ནས་དབྱེ་ན།
ཧོར་དངུལ་ཤིང་ཁ་མ་དང༌། རྒྱ་དངུལ་འོ་མ་ཁ་དང༌། ཁམས་དངུལ་ཞོ་ཁ་
མ་དང་། ཨ་ལས་ཞེས་པ་རྒྱ་གར་གྱི་ཊཾ་ཁ་ཞེས་གོ་རིམ་བཞིན་དུ་བཟང་ཞིང་།
ཀུན་ ཀྱང་ དངུལ་ རྡོ་ཞུ་ བ་ ལས་བྱུང་ལ། གཞན་ ཡང་ ཕལ་ ཊཾ། མོན་ ཊ།
འབའ་དངུལ་སོགས་དང༌། ལྕགས་ཟངས། ཤ་དཀར། ཞ་ཉེའི་ཁམས་
ལས་བྱུང་བ་རྣམས་ཀྱང་རིམ་བཞིན་བཟང་ལ། ཤིང་དྭངས་པ་ལས་རང་བྱུང་
- 32 ---



དུ་བྱུང་བ་དང་ཡོད་པར་གྲགས་ཤིང་འདི་ནི་མཆོག་ཏུ་བཟང་བར་བཤད་དོ། །
མིང་གི་རྣམ་གྲངས། ར་ཛ་དང་། རྭ་སྱེ་དང༌། མཚོན་ཅན་དང༌། བི་མ་
ལ་སྟེ་དྲི་མེད་དང་། ཁརྫུ་རཾ་དང༌། འབྲ་གོ་དཀར་དང་། ཁྱོག་པོའི་ས་
བོན་དང་། ཡུལ་སྐད་དུ་རླུ་པ་དང་། པཎྜི་ཏ་གོ་ཏ་ལའི་གསར་འགྱུར་ལས།
ཙནྡྷ་དང༌། དྷ་ར་དང༌། རུ་པ་རྣམས་སོ། །ཨིཆུ་ཞེས་པ་ཡང་དངུལ་ཡིན་ཏེ།
དུས་འཁོར་མཆོད་ཕྲེང་དུ། རིན་ཆེན་གསེར་དངུལ་མེ་ཏོག་དང་། ཞེས་ ་
པས་གསེར་དངུལ་ལ་ཧེ་མེརླུ་ཞེས་པ་ཡོད་པས་སོ། །རིན་ཐང་ནི་གསེར་དང་
དྲུག་བསྐོར་འཐབ་པར་འདོད་དོ། །ཡང་དངུལ་འོལ་གྱི་འདྲ་བ་ལ། ཅུང་ཟད་
སྔོ་བ་རོམ་ཞེས་བྱ་བ་དང་། དེ་ལས་ཀྱང་ཅུང་ཟད་ངམ་ནག་པ་དངུལ་དང་མི་
འདྲེས་བ་ལྟ་བུ་ལ་ཧ་ཡང་ཧ་ཞེས་པ་དག་ཀྱང་ཡོད་དོ། ། ， །
ལི་ཞེས་པ་ལ་དཀར་དམར་ཁྲ་གསུམ་ཡོད་པ་ལས། དང་པོ་ལི་དཀར་
དུ་གྲགས་པ་ལའང་ རྒྱ་གར་ཤར་ཕྱོགས་ནས་བྱུང་བའི་དཀར་ཤས་ཆེ་བ་
གཅིག་དང༌། ཡུ་གུར་ནས་བྱུང་པའི་ཁྲོ་ལི་དཀར་པོ་དང༌། དང་པོ་ལི་དཀར་
འདྲེས་པའི་སིལ་སྙན་གྱི་རྒྱུའོ། །ལི་དམར་ནི་ངོ་བོ་ལི་ཡུལ་ལྕང་ར་སྨུག་པོ་ནས་རི་
ལས་རང་བྱུང་དུ་ཡོད་པར་བཤད་ལ། ཡུལ་དབུས་ནས་བྱུང་བའི་དམར་ཞིང་
དྭངས་ལ་སེར་བའི་ཉམས་ཡོད་པ་ལྟ་བུ་དང༌། སྟོད་ཧོར་སོགས་ནས་བྱུང་བ་
ཁྲོ་ལི་སྨུག་པོ་རྣམས་སོ། ། ཡང་ལི་དམར་དངོས་ལ་ཟངས་བསྲེས་པའི་དམར་
ཉམས་ཡོད་པ་དང་། གཤའ་དཀར་དང་འདྲེས་པའི་དཀར་ཉམས་ཡོད་པ་དུ་
མ་ཞིག་འབྱུང་ངོ༌། །ལི་ཁྲ་ནི་ལྷ་སའི་ཇོ་བོ་རིན་ཆེན་ཤཱཀྱ་མུ་ནེའི་སྐུ་རྒྱུ་ལྟ་བུའོ། ། ་
རིན་པོ་ཆེ་སྣ་ཚོགས་འདུས་པ་ལས་དཀར་དམར་སེར་གསུམ་ཁྲ་བོར་སྣང་བ་དག་
ཀྱང་ཡིན་གྱིས། ཁ་ཅིག་དྷི་གླི་དང་གཅིག་པར་འདོད་པ་ནི་མ་ཡིན་ཏེ། ལི་ཁྲ་
ནི་རྒྱུ་སྣ་ཚོགས་འདུས་པ་ལས་བྱུང་ལ། ཛཱི་ལླི་ནི་གསེར་དམར་པོ་ཡིན་པས་
- 33 -



སོ། །ངོ་བོ་གཅིག་པ་མ་ཡིན་ཞིང་ཁ་དོག་ཉིད་ཀྱིས་ཀྱང་ཤེས་སོ། །འདི་རྣམས་
ལ་རིན་ཐང་དང་མིང་གི་རྣམ་གྲངས་བཀོད་པ་ནི་མ་མཐོང་ངོ༌། ། ，
རྟ་དམར་ཞེས་པ་ཟངས་ཏེ། ངོ་བོའི་སྒོ་ནས་མདོག་དམར་ནག་ལ་
གྱོང་ཤས་ཆེ་བ་ལྕགས་ཟངས་དང་། མདོག་དམར་ལ་མཉེན་པ་གསེར་ཟངས་
ཏེ་གཉིས་སོ། །ཡུལ་གྱི་སྒོ་ནས་ཁམས་ཟངས། བལ་ཟངས། གློ་ཟངས་སོ། །
གཞན་ཡང་བྱང་ལྷ་རྩེ་ནས་བྱུང་བ་སོགས་ནི་རང་བྱུང་གི་ཟངས་ཡིན་པས་མཆོག་
ཏུ་བཟང་ངོ༌། །གཞན་ཟངས་ཀྱི་འབྱུང་ཁུངས་ནི་ཟངས་རྡོ་བཞུ་བ་ལས་འབྱུང་
བར་སྣང་ངོ༌། །མིང་གི་རྣམ་གྲངས་ནི། རཀྟ་ སྟ་རུ་སྟེ། ཁམས་དམར་པོ་
དང་། མྨེ་ཙེ་མུ་ཥ་ཀླ་ཀློའི་གདོང་དང་། ཨུ་དུམ་ཝཱར་དང་། ལྕགས་དམར།
ཡུལ་སྐད་དུ་ཏཾ་བྷ། གོ་ཏ་ལའི་གསར་འགྱུར་ལས། དཀྱུ་དང༌། དི་མ་
རྣམས་སོ། རིན་ཐང་ནི་ཉག་ཁལ་བྱེད་པར་སྣང་ངོ་༌། །
ཏ་སུ་ཞེས་པ་ཤ་རྩི་སྟེ། ཟངས་དང་བསྲེས་ན་ལི་འབྱུང་བ་ད་ལྟ་གཤའ་
དཀར་དུ་གྲགས་པ་ནི་རྡོ་བཞུ་བའི་ཁམས་བྱུང་བ་སྟོད་ཕྱོགས་ནས་ཡོང་བ་བཟང་
ཞིང་། ཁམས་ཕྱོགས་ནས་ཡོང་བ་ངན་ལ། མིང་གི་རྣམ་གྲངས་ནི། སི་ར་
དཀར་པོ། ཡོ་གེ་ལྕེ། མཚོན་མོ་སྟེང་དང་། ཤ་ར་མ་ཎི་ནོར་བུ་དཀར་པོ་
དང༌། གོ་ཏ་ལའི་གསར་འགྱུར་ལས། ཀ་ཐི་ལ། རངྒ་ཀ་ལི། བྷངྒ་་་
རྣམས་སོ། །རིན་ཐང་ནི་ཇ་དང་བརྗེ་བར་འདོད་དོ། །
ཡང་ཤ་རྩི་སྔོན་པོ་ཞེས་རྡོའི་ཁམས་ལས་བྱུང་བ་དེ་ཉིད་ཟངས་དང་
བསྲེས་ན་ར་གན་དུ་འགྱུར་བ་དེང་སང་གཙང་གླང་བུ་མཛོ་བཟང་ནས་འབྱུང་བ་
སྟེ། མིང་ནི་ཏི་ཚ་ཟེར། གོ་ཏ་ལའི་གསར་འགྱུར་འཕགས་ཡུལ་གྱི་སྨན་གྱི་
མིང་སྣ་ཚོགས་སྐད་གཉིས་ཤན་སྦྱར་ལས། ཛྷ་པ་ཏ་དང༌། ཁ་ས་ར་སུ་ཏ་
རྣམས་སོ། །རིན་ཐང་ནི་ཇ་ཁལ་བ་དང་བརྗེའོ། །
ས 34 -



ཡང་ཞ་ཉེ་ནག་པོ་ནི་རྡོའི་ཏི་ཚ་དམར་སེར་ཞུ་བ་ལས་བྱུང་བ་གཅིག་
དང༌། དངུལ་རྡོ་ལས་བྱུང་བ་གཉིས་ཡོད་ལ། དེང་སང་གཙང་ས་སྐྱ་ནས་
འབྱུང་ངོ༌། །མིང་ནི་མིག་སྨན་ལྟར་ནག་མ་རུ་སག་བྷ་ཝ། ཁམས་ཀྱི་འབྱུང་
གནས་དང་། ནཱ་གན་ཀླུ་ལྡན་དང་ཀླུ་རྣམས་སོ། །
ཤ་རྩི་སྔོན་པོ་དང་ཟངས་བསྲེས་པ་ལ་ར་གན་ཞེས་འབྱུང་ལ་མཆོག་དམན་
གཉིས་ལས། དང་པོ་ནི། ཧོར་དང་བྱ་ཡུལ་སོགས་ནས་འབྱུང་ལ། མིང་
གི་རྣམ་གྲངས་ནི། ར་ཛ་ཏི་ཏི་ར་གན་གྱི་རྒྱལ་པོ་དང༌། ཀང་པིལ་གསེར་
འཛིན་དང་། སི་ག་ལ་དམར་སེར་ཅན་དང༌། ཝེར་ཅན་དང༌། ཝུ་རྩེ་
རྣམས་དང་། གོ་ཏ་ལའི་གསར་འགྱུར་ལས། སི་ཏ་ལ་རྣམས་སོ། །དམན་
ཤོས་ནི་གར་ཡང་ཡོད་པ་སྟེ། མིང་གི་རྣམ་གྲངས་ནི། ཀ་པི་ལོ་ཧ། ལྕགས་
སེར་སྐྱ་དང༌། ཏྲེ་ལོ་ལ་ཧ་ལྕགས་གསུམ་པ་དང་། ལཱཎྜ་ལོ་ཧ་ལྕགས་འཕེལ་
བ་དང༌། སུ་ལཱར་ཀ་གསེར་གྱི་མདོག་ཅན་དང༌། རི་རི་དང༌། སེ་ཏ་ལ་
དང༌། རེ་རེ་བྱ་དང་། ཡུལ་སྐད་དུ་པི་ཏར་ཟེར། རིན་ཐང་ནི་ཉག་རེ་ལ་
འབྲུ་ཁལ་གཉིས་རེ་བྱེད་པར་སྣང་ངོ༌། །
འཁར་པ་ཞེས་པ་ལ་ལི་དང་ར་གན་བསྲེས་པའི་གྱོང་བ་ཞིག་སྟེ། མིང་
གཞན་པཉྩ་ལ་ཀ་ལྕགས། ལྕགས་ལྔ་བ་དང༌། དེ་ལས་ཀྱང་ནག་ལ་གྱོང་བ་སྟེ།
མིང་ནི་ཀཾ་པ་རྣམས་སོ། །
བྷ་ར་ཏ་ཞེས་པ་ཁྲོ་དཀར་ཁྲོ་ནག་ཞེས་ཀྱང་སྣང་ངོ་༌། །
ཀྲིཥྛ་མོ་ཧ་ཞེས་པ་ལྕགས་ནག་པོ་སྟེ། འབྱུང་ཁུངས་ཀྱི་དབང་དུ་བྱས་ ，
ནི། རྒྱ་དཀར་ནག་སོགས་ཡུལ་རེ་ནས་ལྕགས་མི་འདྲ་བ་རེ་འབྱུང་ཞིང་། དེ་
ཡང་རྒྱལ་པོ་ཧཱུྃ་དཀར་སྤ་ཤིའི་ཡུལ་ན་གྲི་སྐེ་རགས་ལ་འཆིང་ཐུབ་པ་གོ་ཁྲབ་གང་
གིས་ཀྱང་མི་ཐུབ་པ་ཞིག་ཡོད་ལ། དེ་ནི་ལྕགས་རྣམས་ཀྱི་མཆོག་ཏུ་བཤད་པ་
ཡ 35 ཡ



ཡིན་ནོ། ། སྐྱེ་གནས་ཀྱི་སྒོ་ནས་ལྕགས་རྡོ་ཉིད། ཁབ་ལེན་དང་། མདུང་རྩེ་
དང༌། སྲོག་ཆགས་སོགས་ལས་ཀྱང་འབྱུང་བར་གྲགས་ལ། ངོ་བོའི་སྒོ་ནས་
གྱོང་ཞིང་ནག་པ་ནི་ཕོ་ལྕགས། མཉེན་ཞིང་དཀར་བ་ནི་མོ་ལྕགས། མཉེན་
ངར་འཛོམས་པ་ནི་མ་ནིང་ལྕགས་སོ། །རིགས་ཀྱི་སྒོ་ནས་ཤེལ་མོ་རྡོར་གྲགས་པ་
དང༌། རི་མོ་མེད་པ་མཆོག་དམན་དང་བཅོས་པའོ། །མིང་གི་རྣམ་གྲངས།
ཨི་ཡ། ཡུལ་སྐད་དུ་ལོ་ཧེ། རྡོའི་རྒྱལ་པོ་དང་། ཨཱ་ཡ་གར་བུ་ཅན་དང༌།
ཤུས་ སྟ་ ཀ་དང༌། མཚོན་ཆ་དང་། ཀྲིཎྜ་ སྟེ་ ནག་ པོ་ དང་། ཨ་ སྨ་ ར།
རྡོའི་སྙིང་པོ་དང་། པཎྜི་ཏ་གོ་ཏ་ལའི་གསར་འགྱུར་ལས། ས་རཱ་ཞེས་པ་
ལྕགས་བཟང་པོ་དང་། ཀྲམ་ཀི་ཞེས་པ་ལྕགས་མཉེན་དང་། ཁེ་རི་ཞེས་པ་
ལྕགས་ངན་པ་རྣམས་སོ། ། དེ་དག་ནི་ཞུ་བའི་ཁམས་ལས་བྱུང་བའི་རང་བཞིན་
ཅན་བཤད་པ་ཡིན་ནོ། །
ད་ནི་དོན་བསྡུ་པ་རྣམས་ཀྱི་ནུས་པ་བྱེ་བྲག་བཤད་པ་ནི། རོ་བཅུད་རྒྱལ་
པོ་དངུལ་ཆུ་ནི། གཉེན་པོ་གྲོགས་སྦྱར་ནད་ཀུན་སེལ། །ཚེ་རིང་ནོར་རྣམས་
ཀུན་འགྲུབ་བྱེད། །ཅེས་དང་། དངུལ་ཆུ་དུག་ཕྲལ་རིན་པོ་ཆེ་ཡི་མཆོག །ཚེ་
རིང་སྟོབས་མདངས་བསྐྱེད་ཅིང་རིམས་རྣམས་བསྲུང་། །ཁ་བསྒྱུར་སྨན་སྡེབས་
མི་སེལ་ནད་གཞན་མེད། ། ལྷ་མི་ཀུན་གྱིས་སྨན་གྱི་གཙོ་བོར་བཏགས། །ཞེས་
སོ། །དེ་ལྟར་རིན་ཆེན་ཕལ་ཆེ་བའི་ངོ་བོ་དབྱེ་བ། མདོག་དབྱིབས། བཟང་
ངན། འབྱུང་ཁུངས། མིང་གི་རྣམ་གྲངས། ཡོན་ཏན་རྣམས་ཟུར་ཙམ་
བཤད་པ་ཡིན་ལ། རྒྱས་པར་སྤྲོད་ན་སོ་སོའི་དཔྱད་དོན་སོགས་སུ་ཤེས་པར་
བྱའོ། །ཁྱད་པར་དུ་ཟ་བྱེད་ལྕགས་བརྒྱད་ཀྱི་དཔྱད་དོན་རྒྱས་པར་དངུལ་ཆུའི་
བསྟན་བཅོས་ཀྱི་ཆ་ལག་ཏུ་ཁོ་བོས་ལོང་སྐབས་དང་བསྟུན་པའི་ལོགས་སུ་འབྲི་
བར་བྱའོ། །དེ་ལྟར་བཤད་པའི་རིན་པོ་ཆེ་དེ་རྣམས་སྨན་ལ་སྦྱོར་བའི་ཚེ་དུག་
36 --



དང་བྲལ་བ་ཞིག་ངེས་པར་དགོས་ཏེ། ཇི་སྐད་དུ། དེ་ལ་བཞུ་བཏུལ་མ་བྱས་
དེ་ཡིས་གཡའ། ། ཆེན་པོས་ཉེས་པ་བསྐྱེད་ པ་བརྟན་པོའི་དུག ། ཞེས་་
གསུངས་པ་ལྟར། རང་རང་གིས་གཞུང་ནས་ཇི་ལྟར་བཤད་པ་ལྟར་གྱིས་དུག་
དང་བྲལ་བར་བྱེད་པ་ནི་ལེགས་པ་ཉིད་དོ། །ཁྱད་པར་དུ་དངུལ་ཆུ་འདི་ཉིད་
ཀྱིས་སྐྱོན་ཡོན་ཏན། འདུལ་ཐབས་སོགས་ཁོ་བོས་བྲིས་པའི་ལེགས་བཤད་པ་
ཁྱུརྱ་དཀར་པོའི་འཕྲེང་བ་སོགས་སུ་བལྟ་བར་བྱའོ། །
ཚིག་གི་དོན་ལ། །
གཉིས་པ་ཚིག་གི་དོན་ནི། དང་པོ་ཞེས་པ་ནས། མཛེ་ནད་སེལ་བའི་
བར་གྱིས་བསྟན་ཏེ། སྡེ་མཚན་བརྒྱད་ལས། དང་པོ་རིན་པོ་ཆེའི་ནུས་པོ་
བསྟན་པ་ནི། །
གསེར་གྱིས་ཚེ་རིང་གསེར་དངུལ་ཐལ་བས་ཤ་རོ་གཅོད་ཅིང་རྒས་ཀ་སྲ་བ་ ་
དང༌། དབྱིག་གི་དུག་ནད་སེལ་བའོ། །
དངུལ་གྱིས་ཐལ་བས་ཤ་རོ་གཅོད་ཆུ་སེར་གྱི་ནད་དང་རྣག་སྐེམ་པ་དང་།
ཟངས་ཀྱིས་རྣག་སྐེམས་ཤིང་གློ་མཆིན་གྱི་རྩའི་ཚ་བ་སེལ་བར་བྱེད་པ་
དང་། །
ལྕགས་ཀྱིས་མཆིན་ནད་ཆུ་ནད་དང་མཚོན་ཀྱང་བཟློག་དང་མིག་གི་ནད་
རབ་རིབ་དང༌། ཁྱད་པར་སྐྱ་རྦབ་རྣམས་སེལ་ཞིང༌།
གཡུ་ཡིས་དུག་དང་མཆིན་པའི་ཚ་བ་སེལ་བར་བྱེད་དོ། །
མུ་ཏིག་གིས་ཀླད་པ་འཛགས་པའང་གཅོད་ཅིང༌། དུག་ནད་སེལ་བ་
དང་།
ཉ་ཕྱེས་ཀྱིས་ནུས་པ་མུ་ཏིག་དང་ཁྱད་པར་མེད་དེ་ཀླད་ པ་་་
，
37 -



འཛག་པ་གཅོད་ལ།
དུང་ཐལ་པའི་རྣག་སྐེམ་ཞིང་འགྱིང་བ་འབིགས་ཤིང་རུས་པའི་ཚད་པ་
སེལ་བར་བྱེད་པ་དང་། །
་ བྱུ་རུས་མཆིན་ཚད་རྩ་ཚད་དང་དུག་གི་ཚད་པ་དག་ཀྱང་སེལ་ལོ། །
མུ་མེན་གྱིས་དུག་དང་ཆུ་སེར་མཛེའི་ནད་སེལ་བར་བྱེད་པ་ཡིན་ནོ། །
རྡོ་སྨན་གྱི་སྡེ་ཚན།
གཉིས་པ་རྡོ་སྨན་བཤད་པ་ལ་གཉིས་ཏེ།
སྤྱི་དོན་དང་
།
ཚིག་གི་དོན་
ནོ། །
སྤྱི་དོན་ལ།
དང་པོ་ནི། ་རྡོ་ཞེས་པ་འདོད་རྒྱལ་གྱི་སྒྲ་ཡིན་པས་བཤད་དུ་མེད་ལ།
སྤྱིར་ རྡོ་ ཞེས་ པ་ ལ་ ཕྲ་ རགས་ གཉིས་ སུ་ ཕྱེ་ པའི་ ཕྲ་ བ་ ལ་ རིགས་ མང་ ཞིང༌།
རགས་པ་རིན་པོ་ཆེའི་རྡོ་དང་། ནོར་བུའི་རྡོ་དང་། ཕལ་པའི་རྡོ་སོགས་མང་
ངོ༌། །
སྒོས་སུ་སྦལ་རྒྱབ་ལའང་ཕོ་མོ་འབྲུམ་པ་སྦོམ་ཕྲའམ་ཞིབ་རྩིབ་དང་།
མཁྲེགས་སོབ་ཀྱི་ཁྱད་དང་། མ་ནིང་སུལ་ཅན་ཏེ་ཆིག་ཐུབ་གསུམ་མོ། དེ་
ལའང་དཀར་སྨུག་ཁ་དོག་གིས་ཕྱེ་བའི་གཉིས་གཉིས་ཡོད་དོ། ། བརྡ་སྤྲོད་དུ།
སྦལ་རྒྱབ་དཀར་པོ་སྨུག་པོ་གཉིས། རང་ལུགས་ལ་འདོད་ཆིག་ཐུབ་དཀར་པོ་
སྨུག་པོ་གཉིས། །རྡོ་ཡི་རྒྱལ་པོ་བཞི་ཞེས་བྱ། །ཞེས་སོ། །ཡུལ་དུས་ཀྱི་སྒོ་ནས་
དེང་སང་ཡོང་ཁུངས་ནི། ཐོབ་རྒྱལ། གཟེ་དམར། ཡར་སྟོད་ཡུར་དཀར་
- 38 -



སྟོད་གསེར་ཁ་གོང་འོག་རྣམས་ནས་ཕོ་སྦལ་ཡོང་། མོ་སྦལ་ནི་སྟོད་དུ་ཐོག་
ཕབ་ཡུལཾ་ཀླུ་ཀ་སྟོད། ཡུལ་ལྔ། རྣམ་ཐོས། ཤར་ཆུ་ཁ། ནག་ཆུ་ཁ།
ཁམས་གོང་ཅོ་ཐང༌། འབྲི་གུང་གཏེར་སྒྲོམ་ཆུ་ཚན་གྱི་རྒྱབ་རི། སྟོད་གསེར་
ཁ་འོག་མ་ནས་ཡོང་ལ། ཀྲེ་བོ་ཧོལ་ཚང་ནས་དཀར་པོ་སྦལ་རྒྱབ་དང་དཀར་
པོ་ཆིག་ཐུབ་ཡོང་ལ། གཞན་ཡང་སྦལ་རྒྱབ་ཀྱི་རིགས་སྟོད་བྲེས་མདའ་དམར་
ཚལ་རི། རོང་ཀླུ་རི། ལས་སྔོན། སོག་ཙན་དན་དགོན་རྣམས་ནས་སོ། །.
སྨུག་པོ་ཆིག་ཐུབ་བམ་དྲི་ལྡན་ཞེས་པ་ནི། དབྱིབས་གཡམ་པ་ལྟ་བུ་
མདོག་ནག་པོ་དྲི་ལྷག་པར་ཆེ་བ་ཞིག་སྟོད་དིང་རི་གླང་འཁོར་གྱི་ཉེ་འདབས་
ཞིང་རིང་ཞེས་པ་ནས་ཡོང་ངོ༌། །མིང་ནི། རྟི་ཡ་སྨུག་ཚེར་རྡོ་ག་བུར་དྲི་ལྡན་
རྣམས་སོ། །
གངས་ཐིགས་ཞེས་པ་ཕོ་ཅོང་གི་རིགས་ཡིན་ཏེ། རྡོ་ཡི་བརྒྱུད་ལས།
དཀར་པོ་གངས་ཐིགས་ཞེས་བྱ་བ། །སྐྱ་སོབས་སྣ་རིང་མཉེན་ལ་འབོལ། །ཆུ་
ཚན་སྨན་ཆུ་ཡོད་པར་འབྱུང་། །བཅུད་ལེན་དག་དུ་བསྟེན་པར་བཟང༌། །བདེ་
ཀན་སྐྱ་སྨུག་སེར་པོ་དང་། ། མགོ་ཆག་རྨ་ཡི་བདུད་རྩི་ཡིན། །འདི་གཉིས་ཕོ་
ཅོང་རིགས་ཡིན་ནོ། །ཞེས་སོ། །དེང་སང་གཙང་སྟོད་ལྷ་བྲང་ཆུ་ཚན། །ཅུང་
རྒྱལ་ཐང་ཕུ་ནས་དམར་ངམ་ཡོད་པ། འུ་ཡུག་གླིང་དཀར། ཁམས་སྤོ་པོ་
བྲག་རྭ་སྐྱེས་སོགས་ནས་ཡོང་ངོ༌། མིང་ནི་ལྷ་ཞོ་ཞེས་སོ། །
ཁབ་ལེན་མདོག་ནག་ཅིང་ལྕགས་ཕྲན་བུ་དང་ཁབ་ལེན་པ་ཞིག་ སྟེ།
འདི་ ལའང་ རིགས་ བཞིར་ ངེས་ ཏེ། འགུགས་ བྱེད། གཅོད་ བྱེད།
འབིགས་བྱེད། སྐོར་བྱེད་དེ་བཞི། དེ་ལའང་མཆོག་དམན་གཉིས་ལས།
མཆོག་ནི་རི་རབ་ཀྱི་ལྷོ་ཕྱོགས་ན་སེང་གེའི་གཟུགས་དབྱིབས་ལྟ་བུའི་བྲག་རི་ཆེན་
པོ་ཞིག་ཡོད་ལ། དེའི་ནུས་པས་ལྷོ་ཕྱོགས་འཛམ་བུ་གླིང་པའི་ལྕགས་ཀྱི་མཚོན་
་ – 39 -



ཆའི་རྣོ་ཐམས་ཅད་ཕྱོགས་པ་ཞིག་ཡོད་དེ། རྒྱུ་མཚན་ཅིའི་ཕྱིར་ན་རྒྱ་མཚོ་ལ་
རྫིང་གིས་འགྲོ་བ་དང་། མགོ་དཀར་སྟོད་ཧོར་སོགས་ཕྱོགས་བཞི་མཚམས་
བརྒྱད་ཕྱོགས་གང་ལ་འགྲོ་ཡང་གནམ་འཁྲིགས་པའི་ཉི་མ་མི་གསལ་བ་བྱུང་ན་
ལམ་ཁ་ཕྱོགས་མི་ལོག་པའི་བརྟག་ཆེད་ནི། སོ་སོའི་ལག་ཏུ་ཕྱོགས་མདོག་བལྟ་
བའི་ཤོག་བུར་ཕྱོགས་ཕྱོགས་སུ་ཁ་དོག་དང་མཐུན་པའི་རི་མོའི་འཁོར་ལོའི་་
རྩིབས་ལྟ་བུ་ཡོད་པའི་འོག་གི་སྒྲོམ་རྒྱ་ཁབ་གསུམ་སྒྲོམ་རྩེ་གཉིས་སྤྲད་པ་དེ་ཇི་
ལྟར་བསྐོར་ཀྱང༌། ཁབ་ལེན་གྱི་རིའི་ནུས་པས་ཁབ་ཀྱི་རྩེ་ལྷོ་ཕྱོགས་སུ་གཏོད་
པ་དེང་སང་ཐམས་ཅད་ཀྱིས་མིག་གི་མཐོང་བ་འདི་ནི་མཆོག་ཡིན་ནོ། །དམན་
པ་ལའང་བཟང་ངན་གཉིས་ལས། དེང་སང་རྒྱ་ནག་ནས་ཡོང་བ་བཟང་བ་
ཁབ་བཅུ་ཕྲག་འཛིན་པ་ཞིག་གོ །ངན་པ་ནི་འཕན་ཡུལ་སྣ་མོ་དང༌། ཡུལ་ལྔ་
གཞིས་རྩེ་ཁུལ་ཐོབ་རྒྱལ་རྫིང་རི། ཉ་མོ་ཆུ་ནུབ། སྟོད་གཞུང་ལང་སོགས་
ནས་ཡོང་ངོ༌། །མིང་ནི། ཨ་གས་སྟེ་དང༌། ཨ་ཡ་སྐམ་བྷ་དང་། ཡུལ་སྐད་
དུ་ཙནྡྷུ་སོགས་སོ། ། །
མཉྫི་ར་ཞེས་པ་ལ་རིགས་མང་པོ་མེད་ལ། འོན་ཀྱང་ངོས་འཛིན་མི་
འདྲ་བ་འདི་ལྟར་སྣང་སྟེ། གོང་སྨན་པའི་ལུགས་དང་། བླ་རྟ་ཚེ་དབང་གི་
འགྲེལ་བར། མཉྫི་ར་ནི་མཆིན་པ་འདྲ། ཞེས་མདོག་མཆིན་མདོག་དང་འདྲ་
བའི་འོད་ཆེ་བ་ཞིག་ལ་ངོས་འཛིན་ལ། རང་ལུགས་དབྱིབས་ལུག་གི་རྭ་འདྲ་བ་
དང་ཕུག་སྒོར་འདྲ་བ་གཉིས་ཀ་ལ་རི་མོ་སུལ་ཡོད་པ་མ་ངེས་པ་ཞིག་གོ ། དེ་
ཡང་སྟོད་ལུགས་ནས་དཀར་པོ་ཤེལ་འདྲ་བ། ནག་པོ་སྟང་ཟིལ་གྱི་མདོག་འདྲ་
བའི་ཤིན་ཏུ་མཁྲེགས་པའི་འོད་ཆེ་བ་ཞིག་ཡོང་ངོ༌། །
་ ཕག་མགོ་ཞེས་པ་འདྲ་བ་རྒྱུ་མཚན་དུ་བྱས་པའི་བཏགས་ཏེ་ཕག་མགོའི་
དབྱིབས་ཅན་ཏེ་དམར་པོ་སེར་སོགས་ཀྱི་སུལ་རིས་ཡོད་པའོ། །དེང་སང་ནག་
– 40 -，



༤7
ཚང་གཞིས་རྩེ་ཁུལ་རས་དང་ཕུ་སུམ་འཁྲིད་སྨོན༔ ཁམས་ཡུལ་གཞིས་ ཀ་་་
རྣམས་ནས་ཡོང་ངོ༌། །
བྱིའུ་མགོ་ཞེས་པ་ལ་ཆེ་ཆུང་གི་དབང་གི་ཆེ་བ་ལ་ཁྲ་མགོ ། ཆུང་བ་ལ་
བྱིའུ་མགོ་ཞེས་རིགས་གཉིས་སུ་ཕྱེ་ནས་འདིར་མགོ་ནི་བྱེའུ་མགོ་དབྱིབས་དཀར་ ་
སྔོའི་སུལ་ཅན་ཏེ། དེང་སང་ཁམས་ཡུལ་བཞི་ཞེས་པ་དང་ལྷ་རྩེ་ཁུལ་གདོང་
ཁའི་མདུན། ནག་ཚང་། ཤེལ་དཀར་ཁུལ། དིང་རི་སྣར་ལྕེ་ན། གཞིས་ ་
རྩེ་ཁུལ་ར་ས་སོགས་ནས་ཡོང་ངོ༌། ། ，
གསེར་ རྡོ་ཞེས་པ་ནི་དབྱིབས་མ་ངེས་ཞིང་། ཕྱི་སྨུག་ནང་སེར་ལ་ ་
འཚེར་བ་ཞིག་སྟེ། དེང་སང་འཕྱོང་རྒྱས་སྲོང་བཙན་བང་སོའི་རི། འཕན་
ཡུལ་རོ་མོ། གཞིས་རྩེ་ཁུལ་སེང་གེའི་རྩེའི་ཡུལ་ང་ཤངས་སོག་པོ་མཛོ་ཁུང་བྱང་
གསེར་ཁ་སོགས་ནས་ཡོང་ངོ༌། །མིང་ནི་སོ་ན་མཆི་སོགས་སོ། ། .
དངུལ་རྡོ་ཞེས་པ་ཕྱི་སྨུག་ལ་ནང་དངུལ་འདྲ་བ་ཞིག་སྟེ། དེང་སང་
ཁམས་རོ་ཁོ་དངུལ་ལུང༌། མར་ཁུ་ཐང་། ： ཤིང་ལྕགས་རོང་། སྤ་ར་དགོན།
འཕྱོང་རྒྱས་སྲོང་བཙན་བང་སོའི་རི། ཡར་ལྷ་ཤམ་པོའི་གངས། ཀོང་པོ་རྒྱ་
མདའ། ཤངས་སོག་པོ་མཛོ་ཁུང། སྤུ་རི་ཤུག་པ་གདོང་། བྱང་གསེར་ཁ་
སོགས་ནས་ཡོང་ལ། མིང་རུ་པ་མཤྲཱི་སོགས་སོ། ། །
སྟང་ ཟིལ་ ཞེས་ འབུང་ བའི་ མདོག་ ཅན་ ནག་ ལ་ འཚེར་ བ་ ཞིག་ སྟེ།
དེང་སང་ཡར་ལྷ་ཤམ་པོ། སྟོད་ལུང༌། ལྷ་རྩེ་ཁུལ་མས་ཀྱི་ཤར་རིའི་སྣེ་ཟུར་
སོགས་ལ་ཡོད་ལ། མིང་ནི་ཏང་རྩེ་རོག་པོ་སོགས་སོ། །
གསེར་ཟིལ་ཞེས་པ་གསེར་འདྲ་བའི་རྡོ་ཞིག་སྟེ་དེང་སང་འཕན་ཡུལ་
ཡུལ་ང་། སྟོད་ལུང་། སྟོད་ཀྲེ་པའི་ས། ད་ཁ་ཞེས་ སོགས་ནས་ཡོང་ལ།
— 41 -



མིང་གི་སྐད་དོད་ཆེར་མི་སྣང་ངོ་། །
དངུལ་ཟིལ་ཞེས་པ་གསེར་རྡོ་ལས་ལྗང་ཤས་ཆེ་བ་སྣ་སུད་པ་ཞིག་སྟེ།
དེང་སང་འཕན་ཡུལ་ཡུལ་ང་། ནག་ཚང། བྱང་རྡོ་ཐང་སོགས་ནས་ཡོང་ངོ༌།
འགའ་ཞིག་འདི་གསུམ་ལྷང་ཚེར་དཀར་ནག་སེར་གསུམ་ཡིན་ཟེར་ཡང་། དེ་
ནི་མ་ཡིན་ཏེ། སྨན་མིང་རྒྱ་མཚོར། ལྷང་ཚེར་དུག་ནད་སེལ་ཞེས་དང་།
གསེར་ཟིལ་ཟངས་དང་ནུས་པ་མཚུངས། དངུལ་ཟིལ་རྡོ་དུག་སེལ་བར་བྱེད།
ཅེས་སོགས་གནོད་བྱེད་ཀྱི་རིག་པ་མང་ཡང་སྤྲོས་པ་བཞག་གོ །
གྲུ་བཞི་ཞེས་པ་ལ་རིགས་དཀར་ནག་གཉིས་ཡོད་ཅིང་། དེང་སང་
འཕྱོང་རྒྱས་སྲོང་བཙན་བང་སོའི་རི། འཕན་ཡུལ་མང་ང་ལ་དང་། ཤེལ་
དཀར་ཁུལ་ ཉི་ ཤར་ནག་ཚང། ངམ་རིང་ཁུལ་ བན་འབྲོག་ནས་དཀར་པོ།
གསེར་ཁ་གོང་མའི་བྱང་རྡོ་ཐང་སོགས་ནས་ཡོང་ངོ༌། །མིང་ནི་ཕ་ཝཾ་ལོང་བུ།
སྲིན་པོའི་མཁར། སྨན་གྱི་དྲང་སྲོང་གི་བླ་རྡོ། ཕ་བོང་སྐུ་མཁར་འཇའ་འོད་
འཕྲོ་བ། ཞང་བློན་བླ་རྡོ། གཟའ་སྲུང༌། ཐེ་རེང་ཀླད་རྡོ་སོགས་སོ། །
ཅོག་ལ་མ་ཞེས་པ་ལ་ངོས་འཛིན་མི་འདྲ་བ་འདི་ལྟར་སྣང་སྟེ། བླ་རྟ་
ཚེ་དབང་གི་འགྲེལ་བ་དང་། གོང་སྨན་པའི་ལུགས་གཉིས་ལ་རྡོ་མདོག་དམར་
པོ་ཤིན་ཏུ་མཁྲེགས་པ་ཞིག་ལ་འདོད་ཀྱང་། རང་ལུགས་གཙང་མཚལ་ཅོག་ལ་
མའོ། །འདི་ལ་ཡང་རིགས་གཉིས་ཏེ། མཚལ་དམར་དང་། མཚལ་ནག་
གཉིས་ལས་འདིར་མཚལ་དམར་པོའོ། .
རྡོ་ཀླད་ཅེས་པ་འདྲ་བ་རྒྱུ་མཚན་དུ་བྱས་པའི་བཏགས་མིང་ཡིན་ལ།
དབྱིབས་མདོག་དཀར་ལ་ཀླད་པ་འདྲ་བ་འབྲུམ་པ་ཡོད་པ་ཞིག་སྟེ། དེང་སང་།
བྱར་དང་། བྱིངས། འཕན་ཡུལ་གྱི་ཤར་འབྲུམ་པ་སོགས་ནས་ཡོང་ངོ༌། །
སྐད་དོད་ནི་ཆེར་མ་མཐོང་ངོ་། །
ཡཁ- 42 --



ལི་ཁྲི་ཞེས་པ་ལ། རྡོ་ལས་བྱུང་བ་དམར་སེར་མེའི་མདོག་ཅན་ཞིག་
དང་། ས་ལས་བྱུང་བ་ཞིག་དང༌། ཤིང་ལས་བྱུང་བ་ཞིག་སྟེ། དེང་སང་རྒྱ་
གར་སོགས་ནས་ཡོང་ངོ་། །མིང་ནི་སིན་སྣུར་དང་། མཁའ་འགྲོའི་མངལ་ཁྲག
ལྷ་མོ་ཨུ་མ་དེ་བའི་མངལ་ཁྲག ཅེས་དང་། ར་གུ་ནཱ་ཐའི་གསུངས་ལས།
གུར་རྩ་སྟེ་ལི་ཁྲིའོ། །
ད་ཆུ་ཞེས་པ་བླ་རྟ་ཚེ་དབང་གིས་རྒྱ་མཚལ་ལམ། མཚལ་དཀར་ལ་
འདོད་ལ། རྒྱ་མཚལ་ལ་དཀར་ནག་གཉིས་ལས། འདིར་མཚལ་ནག་རྒྱ་ཁབ་
གཤིབ་པ་འདྲ་བ་དེའོ། །མིང་སིངྒ་ར་ཞ་ཞེས། གོ་ཏ་ལའི་གསུངས་སོ། །
རྡོ་མཁྲིས་ཞེས་པ་ལ། ལ་ལ་རོ་ཁ་བ་མདོག་སེར་པོ་དབྱིབས་མ་ངེས་པ་
ལྕེ་རླན་ལ་འབུར་བ་དེ་ལ་འདོད། ལ་ལ་མདོག་དབྱིབས་མ་ངེས་པ་ལ་རྡོ་རོ་ཁ་
བ་གང་འདུག་ལ་འདོད་ཀྱང་འདིར་མདོག་སེར་པོ་མཁྲིས་མདོག་འདྲ་བའི་འོད་
ཡོད་པ་དེའོ། །
གཤའ་དཀར་ཞེས་པ་ལ། ལ་ལ་བྱི་གཤའ་དཀར་མོ་ལ་འདོད། ལ་
ལ་བཞུ་ན་གཤའ་དཀར་ཡོང་བའི་རྡོ་ལ་འདོད་ཅིང་། དེང་སང་ཁམས་གོ་ཚ་
བ་མཛོ་སྒང་། མངའ་རིས་སོགས་ནས་ཡོང་ལ། འདིར་ཡང་དེ་ཉིད་དོ། །
ལྡོང་རོས་ཞེས་པ་ལ་རིགས་དང་དབྱེ་བ་མང་པོ་མེད་ལ། ངོ་བོ་མདོག་
དམར་སེར་འཚེར་བ་དྲི་ཡོད་པ་ཞིག་སྟེ། དེང་སང་ཁམས་ཀྱིས་ཝ་ལུང་དགོན་
བྱ་བ་བཟང་། འཁོར་རེ་མཛོ་མོ་ལ་སྣང་གི་གྲོག་མའི་ནང་ནས་ཡོང་ལ། མིང་
ནི་མ་ཤ་ཤེ་ལ། ཡུལ་སྐད་དུ་ནི་ངན་ནི་ཚལ། གོ་ཏ་ལའི་གསར་འགྱུར་ལས་
མདན་སི་ལ་སོགས་སོ། །
བ་བླ་ཞེས་པ་མདོག་སེར་ལ་འཚེར་བ་དྲི་ཡོད་པ་ཞིག་སྟེ། དེང་སང་
43 -



ཁམས་ཆབ་མདོའི་ཆུ་རྒྱུད། སྟོད་སོགས་ནས་ཡོང་ངོ༌། །མིང་ནི། ཧ་རི་ཏཱ་
ལ་དང༌། ཨ་གཙོ་དང༌། གོ་ཏ་ལའི་གསར་འགྱུར་ལས་ཏ་ལ་སོགས་སོ། །
རྡོ་སོལ་ཞེས་པ་ལ་ཁ་དོག་དང་། བྱེད་ལས་ཕྱོགས་མཐུན་གྱི་སྒོ་ནས་
མིང་བཏགས་པ་ཡིན་ལ་ངོ་བོ་སྔོ་ནག་ཆར་སྤྲིན་གྱི་མདོག་ཅན་ནམ། སོལ་བའི་
མདོག་ཅན་ཞིག་ཡིན་ལ། འདི་ཆུ་དང་ཕྲད་པའི་ཚེ་ཆུ་སྐོལ་ཞིང་ཚ་བར་འགྱུར་
ལ། མེ་དང་འཕྲད་ཚེ་ཐལ་བར་འགྱུར་བ་ཞིག་ལ། བླ་རྟ་ཚེ་དབང་དང་ཟུར་
མཁར་ཁུ་དཔོན་བཞེད་ལ། ལ་ལ་མདོག་ནག་པོ་ སོལ་བ་ལྟ་བུ་ཞིག་མེ་དང་
ཕྲད་ན་མེ་འབར་ཞིང༌། དངུལ་ཡང་བཞུ་ཐུབ་པ་ཁ་དོག་དང་བྱེད་ལས་སོལ་
བ་ལྟ་བུ་ཡོད་པ་ཞིག་ལ་འདོད་ཅིང་། དེང་སང་རྒྱ་ནག་ནས་ཐོན། མངའ་
རིས་རྫོང་དཀར་སོགས་ནས་ཡོང་ངོ༌། །
བ་ནུ་ ཞེས་ པ་ འདྲ་ བ་ རྒྱུ་ མཚན་ དུ་ བྱས་ པའི་ བཏགས་ མིང་ ཡིན་ ཏེ།
དབྱིབས་ནི་བ་ཡི་ནུ་མ་འདྲ་བས་ན་བ་ནུ་ཞེས་བཏགས་པ་ཡིན་ཞིང༌། ཁ་དོག་
དམར་སེར་སྔོ་སོགས་ཅི་རིགས་སུ་ཡོད་པ་དྲི་དུག་ཆེ་བ་ཞིག་སྟེ། དེང་སང་
ཡང་འབྲོག་སྒྲུང་ཞིས་དང༌། ཁམས་ཀྱི་ལུང་བ་དབང་གཞི། གཞིས་རྩེ་ཁུལ་
ར་ས་ཁྲི་སྨོན། ཡར་ཀླུངས་ཤེལ་བྲག་མདོ། ། ཤེལ་དཀར་ཉེ་འདབས་སོགས་
གར་ཡང་ཡོད། ། །
རྡོ་རྒྱུས་ཞེས་པ་མདོག་དཀར་སྔོ་རྒྱུས་ པ་ལྟ་བུ་སྟེ། དེང་ སང་ཡར་
ཀླུངས་ཤེལ་བྲག་རྒྱབ་མདུན་འོལ་དགའི་ཕུ། བྱར་དང་། བྱིང༌། ཁམས་
ཀྱི་ཡུལ་དབང་གཞི། ལྷ་རྩེ་ཤར་རི་གདོང་ནག་གི་ཟུར་གདོང་ངོར་དགོན་པའི་
རྒྱབ་རི་སོགས་ནས་ཡོང་ཞིང༌།
མཐིང་རྒྱུས་ཞེས་པ་མདོག་སྔོན་པོ་རྒྱུས་པ་ལྟ་བུ་ཞིག་སྟེ། དེང་སང་
ཡར་ཀླུངས་ཤེལ་བྲག་གི་རྒྱབ་མདུན་དང༌། དཔའ་རྣམས་ རྫོང་རིའི་རྒྱབ་་་
44 --



སོགས་ནས་ཡོང་ངོ༌། །
ཏི་ཚ་སེར་པོ་ཞེས་པ་ལ་མི་མཐུན་པ་འགའ་རེ་སྣང་སྟེ། ཁ་ཅིག་རྡོ་
མཉེན་འདྲ་བའི་མདོག་སེར་པོ་ཞིག་ལ་འདོད། བླ་རྟའི་འགྲེལ་བར་མདོག་
དམར་སེར་ལྕི་བ་ཞིག་སྟེ་ངོ་བོ་བཞུ་ན་ཞ་ཉེ་ཡོང་བ་ལ་འདོད། རང་ལུགས་
སོགས་སོ་མཛོ་ཁུལ་ནས་ཡོང་བའི་ཏི་ཚ་ཞེས་པ་དེའོ། །དེང་སང་རྡོ་མཉེན་འདྲ་
བ་ལ་ངོས་འཛིན་པ་དེ་ལྷ་རྩེའི་རྒྱབ་བཟང་ཡུལ་གྱི་མངར་ཡོད་དོ། །
མཚལ་ཞེས་ པ་ལ་ཡུལ་ གྱིས་ དབྱེ་ན་ རྒྱ་ མཚལ། རྒྱ་གར་ གྱི་མཚལ།
ཁམས་ཀྱི་མཚལ། གཙང་མཚལ་ སོགས་ སོ། . ཁམས་མཚལ་ལ་ཡང་ ས་ར་
དགོན་དང༌། དཀར་ཤོད་ནས་བྱུང་བ་ གཉིས་ སོ། ། གཙང་མཚལ་ལའང་།
ལྷ་རྩེ་ཁུལ་ཡག་ནས་བྱུང་བ་དང་། ཤེལ་དཀར་ཁུལ་རྫ་གདོང་དང༌། དགའ་
ལྡན་སྒོ་གསུམ་ནས་འབྱུང་བ་གཉིས་སོ། །དེ་རྣམས་ལའང་རིགས་མཆོག་དམན་
གཉིས་ལས། མཆོག་ལ་མཚལ་དཀར་རམ་ད་ཆུ། མིང་ནི་ཊཾ་ཀ་ར། གླ་ར་
ཊབ་ཞེས་སམ། ཡུལ་སྐད་དུ་ཊི་ཀ་ཎ། ཁཱ་ར་ཞེས་སོ། །དམན་པ་ལ་མཚལ་
རང་བཞིན་པ་རྣམས་སོ། །མིང་ནི་ཧིང་བུ་ལ། བཅུད་བསྡུས། གོ་ཏ་ལའི་
གསར་འགྱུར་ལས། ཧིམ་གྷོ་ར་བ། ཧམ་པ་ས་དང་རྣམས་སོ། །
ལིག་བུ་མིག་ཅེས་པ་ལ། ཁ་ཅིག་པད་དཀར་ཆུན་པོ་ལས་བཤད་པའི་
ལིག་བུ་མིག་དང༌། འདིར་གསུངས་པའི་ལིག་བུ་མིག་གཉིས་གཅིག་ པར་་་་
འདོད་པའི་ཞེ་འཛིན་གྱི་སྒྲོག་གིས་བཅིངས་ནས་ ཅ་ ཅོའི་གད་རྒྱངས་མཛེས་་་་
མཛེས་སུ་སྨྲ་ཡང༌། དེ་ནི་ལིག་བུ་མིག་ནི་ངོ་བོ་རྡོ་ཡིན་ཏེ། ཞེས་པའི་ཚིག་ལ་
འཁྲུལ་ནས་རྡོའི་ཕྲ་རགས་ཙམ་ཡང་མ་ཤེས་པས་ཧ་ལོའི་མེ་ཏོག་ལྟར་མཆིས་ཏེ།
སྤྱིར་རྡོ་ཕྲ་རགས་གཉིས་སུ་ཕྱེ་བའི་ཕྲ་བ་ལ་རིགས་མང་ཞིང་། རགས་པ་རིན་
པོ་ཆེའི་རྡོ་དང༌། ནོར་བུའི་རྡོ་དང༌། ཕལ་པའི་རྡོ་དང་གསུམ་ལས། པད་
- 45 -



དཀར་ཆུན་པོ་ནས་བཤད་པའི་ལིག་བུ་མིག་ནི་ནོར་བུའི་ཆར་རྟོགས་པ་ཞིག་ཡིན་
ལ། འདི་ལྟར་བཤད་པའི་ལིག་བུ་མིག་ནི་ཕལ་པའི་རྡོ་ལའང་མཆོག་དམན་
གཉིས་སུ་ཕྱེ་བའི་མཆོག་གི་གྲས་ཡིན་ཏེ། སྐད་དོད་ལ། ཨ་ཛ་ན་མ་ཎི་ཞེས་
པ་ནོར་བུ་ལིག་བུ་མིག་ཅེས་འབྱུང་ལ། འདིར་གསུང་པའི་ལིག་བུ་མིག་ལ།
ཡན་ལག་བརྒྱད་པའི་རང་འགྲེལ་དུ། སྲོ་ཏ་ཨ་ཛ་ན་ལིག་བུ་མིག་དང་ཞེས་
འབྱུང་ངོ༌། །
གཞན་ཡང་ཨམྦི་ན་ཞེས་པ་མདུང་རྩེར་འདོད་ཅིང་། ཡང་ན་སམ་
སབྷེ་ཏ་ཞེས་པ་རྡོ་མདུང་རྩེའོ། ། མདུང་རྩེ་དེ་ལའང་རིགས་དཀར་པོ་དང་།
ནག་པོ་དང༌། དམར་པོ། སྨུག་པོ་དང༌། སེར་པོ་དང་ལྔ་ལས། འདིར་
དབྱིབས་མདུང་གི་རྩེ་འདྲ་བ་མདོག་སྨུག་སེར་ལ་བརྡར་ན་སེར་པོར་ཡོང་བ་
དེའོ། ། དེ་ རྣམས་ དེང་ སང་ སྟོད་ གསེར་ཁའི་ རྡོ་ ཐང་། རྩེག་གེ་ དམར་རུ།
ཨོམ་ཉོག་ཁྲོག་དང་ཆུང་སོགས་སོ་སོ་ནས་ཚང་མ་དང༌། ནག་ཆུ་ཁ་ སོགས་
ཙན་དན་དགོན། ཀྲེའོ་ཧོར་ཚང་སོགས་ནས་དཀར་པོ། སྟོད་ལུང་འཕན་
ཡུལ་སོགས་ནས་ནག་པོ་ཡོང་ངོ༌། ། །
བཙག་ ཅེས་པ་སེར་ཙག་གམ། གི་རི་ཀ་ཞེས་ངོ༌བོ་རྡོ་དམར་པོའི་
རིགས་ཞིག་སྟེ་དེང་སང་བྱང་གསེར་ཁ་དང་། འབྲི་གུང་སྟེ་ཁྲོམ་གྱི་རྒྱབ་རི་
ནས་ཡོང་ངོ་། །
ཤོ་ལོ་ཀ་དང་ཅོང་ཞི་ཞེས་པ་སྤྱི་མིང་ཡིན་ལ། སོ་སོའི་མིང་དང་
རིགས་ཀྱི་དབྱེ་བ་ལྷན་དུ་བཤད་ན་རྡོའི་རྒྱུད་ལས། རྟ་སོ་བཅག་པ་ལྟ་བུ་ནི།
མཁྲེགས་ཤིང་ལྕི་ལ་ཚིལ་བུ་འདྲ། ། ཁྲག་མཁྲིས་འཇོམས་ཤིང་འདུས་ནཱ་ད་་་་་་
སེལ། །ཐུབ་དཀའ་ན་སོ་དར་མས་བསྟེན། །ཞེས་དང༌། དཀར་པོ་གངས་
ཐིགས་ཞེས་བྱ་བ། །སྐྱ་སོབ་སྣ་རིང་མཉེན་ལ་འབོལ། །ཆུ་ཚན་སྨན་ཆུ་ཡོད་པར་
- 46 -



འབྱུང༌། །བཅུད་ལེན་དག་དུ་བསྟེན་པར་བཟང་། །བད་ཀན་སྐྱ་སྨུག་སེར་པོ་
དང་། །མགོ་ཆག་རྨ་ཡི་བདུད་རྩི་ཡིན། །འདི་གཉིས་ཕོ་ཅོང་རིགས་ཡིན་ནོ། །
ཞེས་དང་། སྨུག་བསིལ་བ་ནུ་ལྟ་བུ་ནི། །གཡའ་དང་བྲག་གི་བསྲུབས་སུ་་་
འབྱུང་། །ནུས་པ་བདུད་རྩི་དངོས་དང་མཚུངས། །ནད་རྣམས་ཀུན་ལ་མཆོག་
ཏུ་བཤད། །ཅེས་དང༌། གཡའ་འམ་བྲག་གི་བསྲུབ་དག་ཏུ། །སེར་ལ་དྲེག་པ་
ཆགས་པ་ནི། །སེར་པོ་ཉ་ལྕིབ་ཅེས་བྱ་སྟེ། །བཅུད་ལེན་ཤིན་ཏུ་ཆགས་པ་ཆེ། །
མཁལ་ནད་ཅན་ལ་བདུད་རྩི་འདྲ། །འདི་གཉིས་མོ་ཅོང་རིགས་ཡིན་ནོ། །ཞེས་
དང༌། ནད་རྣམས་མ་ལུས་ཞི་བྱེད་པ། ། དཀར་དམར་སེར་ལ་སྣ་རིང་་་་་་
མཉེན། །ཕོ་མོ་གཉིས་ཀས་བསྟེན་བྱས་ན། །བདུད་རྩི་ལྟ་བུའི་ནུས་པ་ཡོད། །
མིང་ནི་མ་ནིང་ཚིལ་བུ་སྟེ། །བཅུད་ལེན་རྣམས་ཀྱི་མཆོག་ཏུ་བཤད། །སྔགས་པ་
ཕོ་ལ་མོ་ཅོང་སྟེ། །མོ་ལ་ཕོ་ཅོང་མཆོག་ཏུ་བཤད། །མ་ནིང་ཅོང་ཞི་བསིལ་དྲོད་
སྙོམས། །ཕོ་མོ་གཉིས་ཀའི་བསྟེན་པ་མཆོག ། ཅེས་བཤད་པ་ལྟར་གྱི་ཕོ་ཅོང་
རིགས་གཉིས་ཡོད་པའི་ གངས་ཐིགས་ནི་གོང་དུ་སོང་ལ། འདིར་ཕོ་ཅོང་་་་
གཅིག མོ་ ཅོང་གཉིས། མ་ནིང་ ཅོང་ཞི་གཅིག་དང་བཅས་པས་རིགས་་
ལྔའོ། །དེང་སང་འབྲི་གུང་གཏེར་སྒྲོན་ཆུ་ཚན་ཁའི་གཞུང་ཆུའི་ཕན་ཚུན་ཡས་
མས་ དང༌། རག་ དང་། སྤ་ རི་ ཤེལ་དཀར་བྲག་ཁུང་ལ་ ཕོ་ ཅོང་ རིགས།
གཡུ་རྫོང་རྒྱབ། ལྡིང་བུ། ཐོབ་དབྱེན། རྩ་ཁ་ཕྱོགས་ན་མ་ནིང་ཅོང་ཞི་འུ་
ཡུག་ཟམ་ཆེན་ན་ཅོང་ཞི་དམར་པོ། །གད་ཁ་བའི་རྒྱབ་རི། གཙང་ལ་སྟོད་
རྒྱལ་ཁྲི་པར་པ་ཏའི་བྱང་ཆུབ་ཅེས་པ་ན་ཕོ་ཅོང་ཤི་པར་པ་ཏའི་ཆུ་བཟང་ཞེས་པ་
ན་མོ་ཅོང་། ཉི་ཤར་ན་ཕོ་ཅོང་སྤུས་གཙང་བ། རྣམ་རྒྱལ་ལྷ་རྩེ་ན་ཕོ་ཅོང་
ཤིན་ཏུ་བཟང་བ་ཡོད་དོ། །མིང་ནི་རུས་པ་དར་ཡ་ཀན། སྲིད་པའི་བྱང་་
སེམས་དཀར་པོ། མཚན་མོའི་འོད་ཅན་སོགས་སོ། །
-། 47



རྡོ་ ཐལ་ཞེས་པ་ལ། རྗེ་བཙུན་ཟུར་མཁར་བ་མཉམ་ཉིད་རྡོ་རྗེས་རྡོ་
ཐལ་ནི་རྡོ་ཞུན་རིགས་ལྔའི་ཐལ་བའོ། །ཞེས་གསུངས་པས། · དེ་ཡང་རྡོ་ཞུན་
རིགས་ལྔ་ནི། །རྡོ་རིགས་དཀར་པོ་སྔོ་སྐྱ་དང་། །དཀར་ཙམ་སྔོ་དང་སྔོ་ནག་
ལྔ། །ཞེས་རིགས་ལྔར་གསུངས་པ་དེའི་ཐལ་བ་ལ་བྱ་སྟེ། དབྱིག་གཉེན་གྱིས།
རྡོ་ཐལ་གྱི་རྡོ་མེས་བསྲེགས་ཆུས་བཤིག་ན་འཇིག་པ་ལྟར་ཞེས་པའོ། ། དེང་སང་
གར་ཡང་ཡོང་ངོ་། །
ཧ་ཤིག་ཅེས་པ་ལ་རྒྱ་སྐད་དུ་ཁ་ཊིག . གོ་ཀ་ཊི་ཀ་སྟེ། བོད་སྐད་དུ་
ཐོད་ལེ་སྐོར་དང༌། དམན་པ་ལ་ཀུ་དཀར་དང༌། རྫ་རྡོ་སོགས་རིགས་སྔོ་
དཀར་མཁྲེགས་པ་དང་། དམར་པོ། དཀར་ལ་སོབ་པ་སོགས་སོ། །དེང༌
སང་ཡར་ཀླུངས་ཤེལ་བྲག་མདུན་རྒྱབ། ལྷོ་བྲག་ནས་དཀར་དམར་བྱར་དང་།
བྱིང་། འཕན་ཡུལ་ཀླུ་ཁ་སྟོད་ནས་དཀར་སྔོན་གཉིས། ཤེལ་དཀར་ཁུལ་
ཁར་གོང་སྙིང་མདུན་ནས་དཀར་པོ། ། བན་འབྲོག་ནས་སྔོ་སྐྱ། ཅུང་ནས་
དམར་པོ། ནག་ཚང་ཁྲོད་ནས་ལྗང་སེར་སོགས་གར་ཡང་ཡོང་ངོ༌། ། ་
མོ་རྡེའུ་ཞེས་པ་ནི། བདུད་རྩི་སྒྲོམ་ཆུང་ལས། ཕོའི་ལྒང་པའི་ནད་
རྣམས་ལ། ། མོ་ཡི་རྡེའུ་མཆོག་ཏུ་ཕན། །དེ་བཞིན་མོ་ལ་ཕོ་རྡེའུ་སྟེ། །རང་ནད་
རང་གིས་སེལ་བར་བྱེད། །ཅེས་གསུངས་པ་ལ་འདོད་ ཅིང་། ལ་ལ་གཙང་
ཁའི་རྡེའུ་འཇམ་པོ་ལ་འདོད་པ་དག་ཀྱང་སྣང་ངོ༌། །དེ་ལྟར་རྒྱུད་འདིར་རྐྱང་
སེལ་དུ་གསུངས་པར་ལྷག་མ་མ་ལུས་པ་བསྟན་ཟིན་ཏོ། །
ད་ནི་འདིར་མ་གསུངས་པ་ཕྲན་བུ་བརྗོད་པར་བྱ་སྟེ། དངུལ་ཆུའི་རྡོ་ཚ་
བ་མཛོ་སྒང་ནས་ཡོང་ལོ། ཟངས་རྡོ་སྣེའུ་གདོང་ཐོད་རི་ལ་ཡོད། ལྕགས་རྡོ་
ཁམས་ཀྱི་པོ་པོ་རི་དང༌། ཆུ་བ་རི་དང་། ཟུར་མཁར་ཕུ་ལ་ཡོད། ཞ་ཉེའི་
རྡོ་ཀོང་པོ་རྒྱ་མདའ་གཙང་ས་སྐྱ་སོགས་ནས་ཡོང་ངོ༌། །ལྷང་ཚེར་དཀར་ནག་
- 48 -



སེར་གསུམ་ཡར་སྟོད་ར་མོ་བ་ཡུལ་སོགས་དང་། ལྷག་པར་མགོ་དཀར་སོགས་
ཀྱི་ཁྱེར་བ་ནི་མཆོག་ཏུ་ལེགས་སོ། །ཀོ་རན་ཛ་ཞེས་པ་ནི་རྡོ་ཕ་ལམ་སྟེ། འདི་
ཡར་ སྟོད་ནས་ཡོང་། རྡོ་མཉེན་ལྷོ་བྲག་དང་ངོར་དགོན་པའི་རྒྱབ་རི་ནས་
ཡོང་། དེ་ལྟར་བཤད་པའི་རྡོ་རིགས་འདི་དག་ཕལ་ཆེར་ལ་ཕོ་མོ་ཁག་གིས་
དབྱེ་བ་དུ་མ་ཡོད་པར་སྣང་ཡང་། བདག་གིས་མཐའ་དག་གི་དཔྱད་པ་རྫོགས་
པར་མ་ནུས་ཡོད། བློ་དང་ལྡན་པ་དག་གི་སླར་རྩལ་ཏེ་ཁུངས་ཐུབ་པ་རྣམས་
མནན་པར་བྱོས་ཤིག །
དེ་ལྟར་ཡང་ཞིབ་པར་སྨན་མིང་རྒྱ་མཚོར། ཁབ་ལེན་རིགས་ནི་རྣམ་པ་
བཞི། ། འགུག་བྱེད་ལྕགས་རྣམས་འགུགས་བྱེད་དོ། །གཅོད་བྱེད་འབིགས་
བྱེད་སྐོར་བྱེད་རྣམས། །ལྕགས་ཀུན་ལས་བྱེད་ཁམས་མཆོག་ཡིན། །མཚལ་གྱིས་
རྩ་སྦྱོང་དུག་ནད་སེལ། ། གསེར་དངུལ་ རྡོ་བ་དེ་དང་མཚུངས། ། ཟངས་རྡོ་
མཐིང་སྦྲང་ནད་ཀུན་སྐྱུག ། རག་རྡོ་མིག་གི་རབ་རིབ་སེལ། །ཏི་ཚ་དམར་
ནག་ཆུ་སེར་སྐེམ། །ཕ་ཝཾ་དཀར་པོས་མིག་ལ་ཕན། །ནག་པོ་གྲུ་བཞི་ཁྱི་སྨྱོན་
ཕན། ། གསེར་ཟིལ་ཟངས་དང་ནུས་པ་མཚུངས། ། དངུལ་ཟིལ་རྡོ་དུག་སེལ་
བར་བྱེད། ། ལྡོང་རོས་གག་པའི་སྨན་མཆོག་ཡིན། །བ་བླས་གཉན་ནད་སེལ་
བར་བྱེད། །མུ་ཟིས་མཛེ་དང་ཆུ་སེར་སྐེམ། །ནག་པོ་ལྷོག་པའི་ནད་ལ་ཕན། །
མུ་ ལྗང་གཉན་ཚད་སེལ་བར་བྱེད། ། མཚུར་ནག་རིགས་གསུམ་གང་གིས་་་་་་
ཀྱང་། ། དབྱིག་དུག་སེལ་ཞིང་ཁ་ནད་སེལ། ། ད་ཚུར་རུས་ནད་ཕལ་ཆེར་་་་་
འཇོམས། །ལྷང་ཚེར་དུག་ནད་ཀུན་སེལ་བྱེད། །ཁམས་བརྒྱད་ཉེར་བཅུད་བཅུ་
བཅས་ཡིན། །འདི་རྣམས་སོ་སོར་དུག་བསད་གཅེས། །
དེ་ནས་རྡོ་གཞན་ཡོན་ཏན་ནི། །དུང་འདྲ་དངུལ་ཆུ་འཆིང་བར་བྱེད། །
སྨུག་པོས་མིག་ནད་ཀུན་ལ་ཕན། །བྱིའུ་མགོ་མགོ་ཡི་རུས་ཆག་སྦྱོར། །སྦལ་རྒྱལ་
， -- 49 --



ཆུ་སེར་ནད་ཀུན་ཕན། །མདུང་རྩེ་དཀར་སྨུག་མིག་ནད་སེལ། །དཀར་པོ་ཆིག་
ཐུབ་རུས་ཚད་སེལ། ། ཕུག་རོན་སྐེ་ཡིས་ལྕགས་དྲེག་འཇོམས། །འབྲུག་ཀླད་
ཀླད་པའི་ནད་ལ་ཕན། །ཅོང་ཞི་རུས་པ་དྭངས་མ་གསོ། །དེ་ལྟར་བཅུ་བོ་མགོ་
ཆག་ཀུན་ལ་ཕན། །རྡོ་ཞོས་སྣོད་ཀྱི་ནད་རྣམས་སེལ། །གོ་བོའི་རྒྱབ་འདྲ་གྲོང་
སྐྲན་འཇིག །ཚ་རྡོས་གྲང་ནད་ཕལ་ཆེར་འཇོམས། །རྡོ་སོལ་དབྱིག་གི་དུག་ལ་
ཕན། ། མུ་ཟི་རྡོ་བས་དམུ་ཆུ་སྐེམ། །འདི་བཅུ་བསྲེས་ལ་བཏང་བར་བྱུ། ། རྡོ་
མཁྲིས་མཁྲིས་པའི་མིག་སེར་སེལ། །རྡོ་སྐྱུར་བད་ཀན་གྲང་བ་སེལ། །རྡོ་རྒྱུས་
རྒྱུས་པའི་ནད་ལ་ཕན། །ལུང་རྡོས་རྩ་ཡི་ནད་རྣམས་འཇོམས། །བེ་སྣབས་རྨ་ཡི་
ནད་ལ་ཕན། ། ཆུ་རྡོས་ཚད་པའི་ནད་སེལ་བྱེད། ། བྲག་རྡོས་གྲང་བ་སེལ་བ་
ཡིན། །རྡོ་ཆུས་དངུལ་གྱི་དུག་ལ་ཕན། །རྒྱ་མཚོའི་ལྦུ་བས་གདོན་ནད་སེལ། །
་ ཐོད་ལེ་ཀོར་གྱིས་རྩ་ལམ་འབྱེད། །འདི་བཅུ་གྲོགས་དང་བསྲེས་པ་གཅེས། །རྡོ་
སྤོས་འདུས་པའི་ནད་ལ་ཕན། །མཁར་གོང་སྲིན་ཅན་སོ་སྲིན་སེལ། །རྒྱ་མཚོའི་
རྡོ་བས་སྲིན་ལ་ཕན། །སྨུགས་ཀྱིས་ཁ་ཡི་ཆུ་སེར་སྐེམ། །ཀ་ཤའི་རྡོས་ཀྱང་དངུལ་
ཆུ་སྦྱོང་། །དངུལ་ཆུའི་རྡོ་བསྲེགས་ཤ་རོ་གཅོད། །དུག་ཤེལ་དུག་ནད་སེལ་བ་
ཡིན། །འཛེང་གིས་རྨ་རྙིང་སེལ་བར་བྱེད། །ལས་བྱེད་འདུ་བ་སྙོམས་པ་ཡིན། །
གཡམ་པ་ཁམས་གང་ཡིན་པར་མཐུན། །སྣ་ཚོགས་ནུས་ལྡན་རྡོ་བ་བཅུ། །ཞེས་
སོ། །ཞིབ་པར་རྡོ་རྒྱུད་ཆེ་ཆུང་དུ་ཤེས་པར་བྱའོ། །གཞན་ཡང་གཡུ་ཐོག་རྙིང་མ་
ཡོན་ཏན་མགོན་པོའི་རྣམ་ཐར་ལས་འདི་ལྟར་བཤད་དེ། སྦལ་རྒྱབ་སྨུག་པོ་
གོས་ནག་ལྕགས་ཕུར་བཏབ་པ་འདྲ། གངས་ཐིགས་ དཀར་པོ་དུང་དཀར་
ཕྱིས་པ་འདྲ། །ཆིག་ཐུབ་དཀར་པོ་དཀར་ལ་སྣ་རིང་ཅུ་གང་འདྲ། །ཆིག་ཐུབ་
སྨུག་པོ་སྨུག་ལ་སྣ་རིང་སྤྲུག་ཟན་འདྲ། །ཁབ་ལེན་མཐིང་ཁ་སྤུ་ཅན་ལྕགས་རྡོ་
འདྲ། །བེ་སྣབས་ཡང་སོབ་རེའུའི་ཚིལ་བུ་འདྲ། །མཉྫི་ར་ནི་དམར་སྨུག་གཡག་
- 50 -



མཆིན་འདྲ། ། ཕག་མགོ་སེར་མཁྲེགས་ཕག་པའི་མགོ་བོ་འདྲ། །བྱིའུ་མགོ་་་་
དཀར་པོ་ནས་ཟན་མགོ་བོ་འདྲ། །ཁྲ་མགོ་དམར་སྐྱ་ཁྲ་ཡི་མགོ་བོ་འདྲ། །གསེར་
རྡོ་སྔོ་ཞིང་ལྕགས་ལ་བཙའ་ཞུགས་འདྲ། ། དངུལ་རྡོ་ནག་སྔོ་ལྗང་ནག་ཟིལ་་་་
ཆགས་འདྲ། ། སྟང་ཟིལ་སྔོ་ནག་གཤའ་ཚེ་ནག་པོ་འདྲ། །གསེར་ཟིལ་སྔོ་སྐྱ་སྔོ་ལ་
ཟིལ་ཆགས་འདྲ། །དངུལ་ཟིལ་སྔོ་ནག་ཤིང་སྐམ་སྤ་མ་འདྲ། །གྲུ་བཞི་ཕྱི་ནག་
ནང་སེར་ཆོ་ལོ་མིག་མེད་འདྲ། །རྡོ་མཁྲིས་སེར་ལ་རོ་ཁ་མཁྲིས་སྐམ་འདྲ། །ཅོག་
ལ་མ་ནི་དྲི་མེད་སྨུག་ལ་མཁྲེགས། །དྲི་ལྡན་སྨུག་པོ་ཞེས་བྱ་གཡམ་རྡོ་འདྲ། ། རྡོ་
ཀླད་སྐྱ་ལ་སོབ་སྟེ་ཀླད་སྐམ་འདྲ། །ལི་ཁྲི་དམར་སེར་སོབ་ལ་ལྷ་བ་འདྲ། །ད་ཆུ་
ཆུ་འཛག་བལ་ཐག་ཆུ་སྦྲང་འདྲ། །ཤངས་དེཀར་ལ་ལ་སོབ་སྟེ་མགྲོན་བུ་འདྲ། །
ལྡོང་རོས་དམར་སེར་ས་སེར་མེར་བསྲེགས་འདྲ། །བ་བླ་སེར་སོབ་དྲི་མེད་མུ་ཟི་
སེར་པོ་འདྲ། ། རྡོ་སོལ་ནག་ལ་འཚེར་ཏེ་གཡའ་སྤགས་འདྲ། །ཁ་ཅིག་གཡའ་ཡི་
ལ་ལེ་འབར་ཞེས་ཟེར། །བ་ནུ་དཀར་སྨུག་དྲི་ཆེ་བ་ནུ་འདྲ། །ལ་ལ་མཚན་པོ་ཆེ་
རུ་འདོགས་པའང་ཡོད། །ཏི་ཚ་སེར་པོ་སྣ་ཐུང་སྐྱེར་པ་འདྲ། ། ཏི་ཚ་ནག་པོ་
ཤིན་ཏུ་མཁྲེགས་པའི་ཕག་ལུད་འདྲ། །ཁོ་བོ་མོ་སྦལ་ཞེས་སུ་འདོད་པ་ཡིན། །
ལིག་བུ་མིག་ནི་སེར་ལ་འཇམ་སྟེ་ལྷ་བཤོས་འདྲ། །ལ་ལ་མདུང་རྩེ་སེར་པོ་དག་
ཀྱང་ཟེར། །གཙག་ཡུག་དམར་པོ་སུལ་མང་མདུང་རྩེ་འདྲ། །ཁོ་བོ་མདུང་རྩེ་
དམར་པོ་དག་ཏུ་འདོད།. ། ཕོ་ཅོང་རྟ་སོ་འདྲ་སྟེ་རི་མོ་ཅན། ། མོ་ཅོང་འཁྱག་
པའི་རྩེ་ལྡིང་འདྲ་བར་བཤད། །མ་ནིང་ཅོང་ཞི་མཉེན་འབོལ་སྲིན་བལ་འདྲ། །
རྡོ་ཐལ་སྔོ་སྐྱ་སོབ་སྟེ་ཚ་སྤགས་འདྲ། །ཧ་ཤིག་དམར་སྨུག་ར་མཆིན་རུལ་བ་
འདྲ། །མོ་རྡེའུ་དཀར་སྨུག་མཁྲེགས་ཏེ་བྱ་བྲ་འདྲ་ཞེས་སོ། །
ཚིག་གི་དོན་ལ། །
གཉིས་པ་ཚིག་གི་དོན་ནི། རྡོ་ཡིས་ཞེས་པ་ནས་རྡེའུ་ནད་སེལ་ཞེས་པའི་
51 -



བར་གྱིས་བསྟན་ཏེ། གཉིས་པ་རྡོ་ཡི་སྨན་གྱི་ནུས་པ་བསྟན་པ་ནི།
སྨུག་པོ་སྦལ་རྒྱབ་ཕོ་སྦལ་མོ་སྦལ་གཉིས་ཀྱིས་ཆུ་སེར་ཕྱིར་འཕུལ་
ཞིང་འདྲེན་ པ་ དང་། ནང་དུ་སྐེམས་ཤིང༌རུས་ པའི་ ལྷ་ བ་ འཛིན་ པ་དང་།
རུས་པ་ཆག་པ་ཡང་སྦྱོར་ཞིང་ཀླད་པ་ལུད་པ་སྡོམ་པར་བྱེད་དོ། ། །
དཀར་པོ་སྦལ་རྒྱབ་དང་། དཀར་པོ་ཆིག་ཐུབ་དང༌། སྨུག་
པོ་ཆིག་ཐུབ་ལ་སོགས་པ་དེ་དང་འདྲ་སྟེ། ཆུ་སེར་འཕུལ་འདྲེན་སྐེམ་པ་དང་།
རུས་པ་ཆག་པ་སྦྱོར་བ་དང་ཀླད་པ་ཡང་སྡོམ་མོ། །
གངས་ཐིགས་ཀྱང་དེ་བཞིན་དུ་མཆིན་པའི་ཚད་པ་སེལ་ཞིང་།
ཁབ་ལེན་གྱིས་མདེའུ་འབྱིན་པ་དང་། ཀླད་རུས་དང་རྩ་ཚད་
ཀྱང་སེལ་ལོ། །
བེ་སྣབས་ཀྱིས་རུས་པ་གས་པ་སྦྱོར་ཞིང་རྨེན་པ་གཅོད་ཅིང་ཤའུ་སྐྱེད་པ་
དང༌། །
མཉྫི་ར་ཡིས་རུས་པའི་ཚད་པ་སེལ་ཞིང༌། །
ཕག་མགོ་འདྲ་བའི་རྡོ་ཡིས་རུས་པ་གསོ་ཞིང་ཆུ་སེར་འདྲེན་པར་བྱེད་
དོ། །
བྱིའུ་མགོ་འདྲ་བས་དེ་བཞིན་དུ། ཤའུ་སྐྱེད་པར་བྱེད་ཅིང་།
གསེར་རྡོ་དང་། དངུལ་རྡོ་གཉིས་ཀྱིས་ཆུ་སེར་ཕྱིར་འདྲེན་པར་
བྱེད་དོ། །
སྟང་ཟིལ་དང་། གསེར་ཟིལ་དང་། དངུལ་ཟིལ་རྣམས་ཀྱིས་
རུས་པའི་མདོག་འབྱིན་པར་བྱེད་དོ། །
གྲུ་བཞི་འམ་ཕ་ཝཾ་ལོང་བུས་ཀླད་པ་གསོ་ཞིང་ཆུ་སེར་ཕྱི་ལ་འདྲེན་
- 52 -



པར་བྱེད་ལ།
མཚལ་ཅོག་ལ་མ་ཡིས་རྩ་དང་རུས་པའི་ལྷ་བ་འཛིན་པར་བྱེད་ཅིང་།
རྡོ་ཀླད་ཀྱིས་ཀླད་པ་འཛག་པོ་སྡོམ་ཞིང་ཤའུ་སྐྱེད་པར་བྱེད་དོ། །
ལི་ཁྲིས་རུལ་པ་གཅོད་ཅིང༌། །
ད་ཆུས་གས་པ་སྦྱོར་བ་བྱེད་ལ།
རྡོ་མཁྲིས་ཀྱིས་རྩ་ཁ་སྡོམ་པར་བྱེད་ཅིང་།
གཤའ་དཀར་འབྱུང་བའི་རྡོ་ཡིས་ཤའུ་བསྐྱེད་པ་དང་།
ལྡོང་རོས་དང་བ་བླ་གཉིས་ཀྱི་རྨེན་བུ་ངན་པ་དང༌། རུལ་བ་གཅོད་
པར་བྱེད་ལ། །
རྡོ་སོལ་གྱིས་རྡོ་རྣམས་འཇུ་ཞིང་། རྩ་ཁ་སྡོམ་པར་བྱེད།
བ་ནུ་དང༌། རྡོ་རྒྱུས་དང་། མཐིང་རྒྱུས་རྣམས་ཀྱིས་ཆུ་བ་ཆད་
པ་གསོ་ཞིང་།
ཏི་ཚ་སེར་བོས་རྨ་འདྲུབ་པ་དང་། མིག་ལ་ཕན་པ་ཡིན་ལ།
མཚལ་གྱིས་རྨ་འདྲུབ་པ་དང༌། གློ་བ་དང༌། མཆིན་པའི་ནད་དང་།
རྩའི་ཚད་པ་སེལ་ཞིང་། །
ལིག་བུ་མིག་སྟེ་མདུང་རྩེ་དང༌། བཙག་དང་ཡུག་རྣམས་ནི་རྡོ་
དམར་པོའི་རིགས་ཏེ་མིག་ནད་དང་རུས་ཚད་སེལ་ཞིང་ཆུ་སེར་སྐེམ་པ་དང༌།
ཅོང་ཞིས་འཁྲུ་བ་གཅོད་ཅིང་བད་ཀན་གྱི་ཚ་བ་སེལ་ཞིང་བཅུད་ལེན་གྱི་
གཙོ་བོ་ཡིན།
རྡོ་ཐལ་གྱིས་ཕོ་བའི་བད་ཀན་འདྲིལ་བ་རྣམས་གཅོད་པ་དང་།
ཧ་ཤིག་གིས་རྩ་ནད་རྣམས་སྦྱོང་ཞིང་རྨ་ལ་ཕན་ནོ། །
བམ 53 -



མོ་རྗེས་རྡེའུ་ཡི་ནད་སེལ་བར་བྱེད་པ་ཡིན་ནོ། །
ས་སྨན་གྱི་སྡེ་ཚན།
གསུམ་པ་སའི་སྨན་བཤད་པ་ལའང་གཉིས་ཏེ་སྤྱིའི་དོན་དང་། ཚིག་གི་
དོན་ནོ། ། །
སྤྱི་དོན་ལ།
དང་པོ་ནི། ས་ཞེས་པ་ལ་ལེགས་སྦྱར་གྱི་སྐད་དུ། གོ་ཞེས་པ་ཡོད་ལ་དེ་
ཉིད་དོན་དགུ་ལ་འཇུག་ཀྱང་འདིར་ས་ཞེས་བརྗོད་ནས། དེ་ལའང་མིང་གི་
རྣམ་གྲངས་ལ། འཛིན་མ། ནོར་འཛིན། དབྱིག་འཛིན། རྒྱ་མཚོའི་
གོས་ཅན་ཀུན་བཟོད་སོགས་མང་ངོ༌། ། དེའི་ནང་ཚན་གྱི་རྫས་འགའ་ཞིག་གི་
སྨན་གྱི་ནུས་པ་བཤད་པ་ནི།
དང་པོ་གསེར་གྱི་བྱེ་མ་ལ་རིགས་དང་མིང་མང་པོ་མི་སྣང་ལ། རྒྱུ་
མཚོ་དང་ཆུ་ཀླུང་གི་འགྲམ་གྱི་བྱེ་མ་སེར་ཞིབ་སོ་མི་སག་པར་ལན་ཚྭ་བྲོ་བ་དེ་ལ་
བྱེད་མོད། དེ་ཉིད་དེང་སང་ནག་ཚང་གི་དཀྱིལ་དུ་ཕུག་གི་མཚོ་ཞེས་པ་ནས་
ཡོང་ངོ༌། ཁ་ཅིག་སྔོ་ལ་ངོ་སྤྲོད་བྱེད་པ་ནི་ནོར་བ་ཉིད་དོ། །
སིནྡྷ་ར་ཞེས་པ་ལ། སིནྡྷ་ཞེས་པ་རྒྱ་མཚོ་དང༌། ར་ཞེས་པ་ཆགས་པ་
འམ་ཁྲག་ལ་འཇུག་པས་རྒྱ་མཚོའི་ཆགས་པའམ་ཁྲག་ཏུ་བསྒྱུར་བ་དེ་ཡིས་བྱང་
སེམས་དམར་པོའི་ཚབ་ཏུ་རུང་བར་བཤད་པས། འདིར་ཁྱད་པར་ཅན་ནི་
གསང་ཆེན་རྩ་རི་ ཏྲའི་ ཕག་མོ་རང་གྲུབ་ཀྱི་གསང་གནས་ལས་བྱུང་བ་དང་།
གཞན་ཆུའི་ཉ་ལྕིབས་སམ་དྲེག་པ་དམར་སེར་གྱིས་ཀྱང་ཚབ་ཏུ་རུང་བ་ཆ་་་
- 54 –



མཚུངས་ཙམ་མོ། །བཻ་རོ་ཙ་ནས་ལི་ཁྲི་དང་གཅིག་པར་མཛད་ནའང་། ངོ་བོ་
ནི་གོང་དུ་བཤད་པ་ལྟར་ཙ་རི་ནས་འབྱུང་བ་དེའོ། །
ཟེ་ཚྭ་ཞེས་པ་ལ་རིགས་དང་མིང་མང་པོ་མེད་ལ། འོན་ཀྱང་ར་གུ་ནཱ་
ཐའི་གསུངས་ལས། ས་ཛི་ཝ་ར་སྟེ། ཟེ་ཚྭའི་མིང་ངོ༌། །ངོ་བོ་ནི་བཟོས་མའི་
ཚྭ་ཞིག་སྟེ། དྷརྨ་སྭ་མིས་མཛད་པའི་ཚྭ་བཟོ་བདུད་རྩི་མེ་ལོང་དུ། ཁང་རྙིང་
རྨང་གི་རྩིགས་ཕོག་ལ། རྒྱ་ཚྭའི་རོ་ལྡན་སྣུམ་ཕོལ་ཏེ། བཙགས་ལ་བདུན་
འགྱུར་ཆུ་དང་བསྲེས། ལྷོག་བསྐོལ་དཀྲུགས་ལ་ཞག་ཅིག་བཞག དྭངས་མ་
ས་དང་མ་འདྲེས་བསིངས། བསྡུས་ལ་བརྒྱད་ཆ་ལུས་པའི་ཚེ། རྡོ་གྲང་སྟེང་
དུ་ཐིགས་གཅིག་བླུག ཆགས་ན་ཚད་ཡིན་དེ་འཕྲལ་ཕོག ཞག་གཅིག་གྲོང་
ལ་ནང་པོར་སློང་། །ཉི་མར་ཐག་བསྐུམ་སྤུར་བུར་བཅང༌། །ས་བཅུད་རྒྱ་ཁབ་
སྤུང་འདྲ་འདི། །རྡོ་མ་ཞུ་དང་རྡེའུ་དང༌། །རྡོ་སྐྲན་ལ་སོགས་ཐལ་བར་རློག །
གཞན་ཡང་ཡོན་ཏན་བསམ་མི་ཁྱབ། །ཅེས་པའོ། །
ཡ་བཀ་ར་ཞེས་པ་ལོ་ཙཱ་བ་རྣམས་ཀྱིས་ནས་ཚིག་གི་ཐལ་བར་བསྒྱུར།
སྒྲ་ཇི་བཞིན་བསྒྱུར་ན་ནས་ཀྱི་འགྱུར་བ་ཟེར། དོན་ལ་ཡ་བཀྟ་ར་ཞེས་བ་བུལ་
ཏོག་གི་རིགས་ཡིན་ཞིང་། རྒྱ་སྐད་ཟུར་ཆག་པ་ཡིན་ལ། ཡུལ་སྐད་དུ་ཛ་ཝ་
ཁཱ་ར་ཟེར་རོ། །རྒྱུད་ཀྱི་དགོངས་པར་ས་སྨན་གྱི་སྡེར་བཤད་པས། སྨན་ངོ་
གསལ་བྱེད་དུ། བག་ཕྱེ་ལྟ་བུ་ལ་ལན་ཚྭའི་རོ་ལྡན་འདི་ཉིད་དོ། །ཞེས་དང་།
རྗེ་གཡུ་ཐོག་པས་ཡ་བགླ་ར་བག་ཕྱེ་འདྲ། ཞེས་དང༌། ཡང་དེ་ཉིད་ཀྱིས་ཡ་
བཀ་ར་ཞེས་བྱ་བ་མནན་ན་སྒྲིག་སྒྲིག་ཟེར་བ་ཡོང་ཞེས་སོ། །དེང་སང་གཞིས་རྩེ་
ཁུལ་སེང་གེ་རྩེའི་རབ་བརྟན་ཆོས་ལུང་དགོན་དང༌། ཤེལ་དཀར་ཁུལ་ཤིག་
གཤམ་ལ་ཡོད། བུལ་ཏོག་རིགས་བྱང་བུལ་དང་གསེར་མཚོ་དང་། གཞན་ལས་
བྱུང་བ་གཉིས་ཏེ་མཆོག་དམན་མང་། མིང་འཛིང་བུ་ཀ་ཞེས་སོ། །
- 55 -- ，



མུ་ཟི་ལ་རིགས་དཀར་ནག་གཉིས་བཤད་ཀྱང་། དཀར་སེར་གཅིག་
པར་བཤད་ལ་སྨན་ངོ་གསལ་བྱེད་དུ། རིགས་དཀར་སེར་ནག་པོ་གསུམ་དུ་
བཤད་དོ། །ནག་པོ་ལ་རིགས་ལྗང་ནག་གཉིས་ཡོད་པའི་ནག་པོ་སྟེ། རབ་རྭ་
འདྲ་བ་ལ་ནག་ཅིང་མུ་ཟིའི་དྲི་མནམ་པ་དེ་ཡིན་ལ། མིང་ནི་བྱི་དུག་པ་ཟེར།
དམིན་པ་དེ་ནག་པོ་འོད་ཅན་བསྲེགས་ན་མེ་སྔོན་པོ་འབར་ཞིང་དུད་པ་སེར་པོ་
མུ་ཟི་བྲོ་བ་དེའོ། །སེར་པོ་ལ་འཇའ་མིའི་རྒྱུད་ལས། མུ་ཟི་མར་གྱི་མདོག་ཅན་
བཟང་། ཞེས་དང་དངུལ་ཆུ་གྲུབ་པར། བཙུན་མོ་སེར་ལྡན་ས་ཡི་བཅུད། །
ཀནྡ་ཀ་དང་སྟོབས་ལྡན་ཞག ། ཅེས་པ་དེའོ། །མིང་ནག་པོ་ལ་ས་བཅུད་ནག་
པོ། སྲོག་གཅོད་ཅེས་དང་། སེར་པོ་ལ་ཟླ་ཟེར་དུ། ཀརྟ་པ་ཤན་ཏེ། རྡོ་
དྲི་ ཅན་ ཞེས་ དང༌། གཅུ་ ཀ་ སྟེ་ དྲི་ ཅན་ དང་། དུརྒནྡྷ་ ཏེ་དྲི་ངན་དང་།
སིདྷ་ཤེལ་ཏེ་རྡོ་སེར་པོ་དང་། མ་ཡུ་ར་ཤི་ཥ་སྟེ། རྨ་བྱའི་གཙུག་ཕུད་རྣམས་
སོ། །ཞེས་དང་། གོ་ཏ་ལའི་གསར་འགྱུར་ལས་ཀྱང་། གནྡྷ་ཀ་ཞེས་སྣང་སྟེ།
དེང་སང་མུ་ཟི་སེར་པོ་ནི། ཚ་རོང༌། ལྷ་དབང་རྩེ། ས་སྐྱ་ཁའུ། རྩ་སྐྱེ་
མོ། རོང་ཆུ་ཚན་ཁ། ཤེལ་དཀར་ཁུལ་ལོ་སྟོ། ཡོལ་གདོང་སོགས་ནས་
ཡོང་ངོ༌། །ནག་པོ་ནི་གཞིས་རྩེ་ཁུལ་བོ་དོང་ཀོན་ནེ་དགོན་གྱི་གཤམ་གྲོག་པོའི་
ནང་ནས་ཤིན་ཏུ་སྤུས་གཙང་བ་ཞིག་ཡོད་དོ། །
མཚུར་ ལ་ རིགས་ སྨན་ མིང་ རྒྱ་ མཚོར་ རིགས་ གསུམ་ དུ་ བཤད་ ལ།
གཞན་དུ་སེར་ནག་གཉིས་ལ་འདིར་ནག་པོ་རྡོ་སྦྱོར་བ་བཏུབ་པ་དེའོ། །མིང་ཀཱ་
ཡུ་ཤི་ཞེས་པ་ནག་མཚུར་ཀ་སིལ་ནི་ས་མཚུར་ཞེས་དང༌། སྒྲ་སྦྱོར་ངེས་པར་ཤོ་
ངན་དང་། ཀ་པི་ས་ཞེས་སོགས་སོ། ། དངུལ་ཆུ་བེ་བུམ་དུ་སྐྱུར་དུ་བསྒྱུར།
སའི་རྡོ་སྐྱུར་ཁུ་ཞེས་སོ། །
པིག་པན་ཞེས་པ་ལ་སྔོ་དཀར་གཉིས་ལས། དང་པོ་ནི་ས་སྔོ་ནག་
- 56 -



ལྕགས་ལ་གཡའ་ལེན་པ་ཞིག་སྟེ། རྒྱ་ནག་དང་རྒྱ་གར་ནས་ཛོ་ཀའི་ཁྱེར་ཡོང་
བའི་ནི་ལ་ཐོད་ཋ་ཟེར་བའི་མདོག་སྔོན་པོ་ཟོས་ན་མཚུར་གྱི་རོ་བྲོ་ཞིང་ལིང་ཏོག་
ལ་ཕན་པ་དེའོ། །དཀར་པོ་ནི་ནི་ལ་ཐོད་ཋ་དང་རོ་འདྲ་བའི་མདོག་དཀར་པོ་
ཞིག་སྟེ་རྒྱ་གར་ནས་ཡོང་ངོ་། །འདིར་སྔོན་པོའོ། །མིང་གོ་ཏ་ལའི་ནི། སྔོན་
པོ་ལ་ནི་ལ་ཐོ་ཋ། དཀར་པོ་ལ་ཕ་ཊ་མ་ཀ་ཟེར་རོ། །བྱང་སྨྱོན་སོགས་སྐབས་
འདིའི་བིག་པན་ངོ༌ རང་མ་ཤེས་པར་ལོག་ལམ་ལ་རྣམ་པར་འཕྱན་ནས་སྒྲོག་
བསྲེགས་ལ་ངོས་འཛིན་པ་འཚམས་མེད་ཀྱི་ལས་སུ་རིགས་པར་བྱོས་ཤིག །
རྡོ་དྲེག་ལ་རིགས་དཀར་སེར་དམར་གསུམ་མོ། །སྐྱེ་གནས་ནི་འདུལ་བ་
ལུང་ལས། རྡོ་དྲེག་དམར་པོ་ཞེས་བྱ་བ། ཁ་ནི་བྱང་ལྟས་བྲག་ལས་འབྱུང་
ཞེས་སོ། །མིང་ནི། ཟླ་ཟེར་དུ། ཤིལླ་ཤུ་འགྲེལ་དང༌། ཤེ་ལེ་ཡ་ཞེས་དང་།
མིང་གཞན་བརྟན་པོའི་དྲེག་པ། མན་ངག་རྒྱུད་དུ་འདི་དང་མཐུན་ཟེར་ཤི་ལ་པུཟླ་
ཞེས་དང༌། སྒྲ་སྦྱོར་ངེས་པར། ཤི་ལམ་ཡ་དང༌། ཤི་ལ་སཱུ་ཤ་དང༌། ཤི་
ལ་ཛ་དང་། སྟ་བི་ར་དང༌། ཀ་ལ་ན་པ་ཏི་དང་། བ་ལི་ར་དང༌། ཛ་ར་
ན་དང༌། བྲིང་ད་དང་། ཤི་ལཱི་བྷ་བ་སྟེ། དེང་སང་གར་ཡང་ཡོང་ངོ༌། །
བྲག་ཞུན་ཞེས་པ་ནི་ཟླ་ཟེར་ལས། སོས་ཀ་ཚ་བས་གདུང་བྲག་ལས།
རྒྱ་སྐྱེགས་ཁུ་བ་ལྟར་འཛག་པ། །གསེར་སོགས་འབྱུང་ཁུངས་དྲུག་གི་བཅུད། །
དེ་ནི་བྲག་ཞུན་ཞེས་སུ་བཤད། །ཅེས་དང་གསེར་དངུལ་ཟངས་ལྕགས་མཚོན་མོ་
སྟེང་དང་ནི། །ཞ་ཉེ་དང་ནི་རྣམ་པ་དྲུག་རྣམས་ཀྱི། །ཁམས་རྣམས་ལས་ནི་རང་
རང་ཁུ་བ་འཛག ། ནུས་པ་དག་ཀྱང་རིན་ཆེན་དག་དང་མཚུངས། ། ཞེས་
རིགས་དྲུག་ཏུ་བཤད་ཀྱང་། འདིར་ཞ་ཉེ་དང་མཚོན་མོ་སྟེང་གཉིས་གཅིག་
པའི་དབང་དུ་བྱས་ནས་རིགས་ལྔར་ངེས་པ་ཡིན་ཏེ། བྲག་རྣམས་ཐམས་ཅད་
རིགས་ལྔའི་ཁམས། །ཁམས་རྣམས་རང་རང་ཁུ་བ་འཛག །ནུས་པ་དག་ཀྱང་
ཡ-- 57 -



རིན་ཆེན་མཚུངས། །ཞེས་བཤད་པས་རིགས་ལྔར་ངེས་ལ། མིང་ནི་ཤི་ལ་ཛ་
རུ། ཨུ་མའི་མངལ་ཁྲག་ས་སྟེང་ནད་འཇོམས། བྲག་གི་བདུད་རྩི། མཆིན་
མཁྲིས་ཚད་སེལ། ཉ་དུག སྲིད་པའི་བྱང་སེམས་དམར་པོ་སོགས་དང་།
གོ་ཏ་ལའི་གསུངས་ལས་པི་རི་ཛ་ཞེས་སོ། །བཟང་ངན་གྱི་དབྱེ་བ་རྒྱུད་འདིར།
བྲག་ཞུན་ས་མེད་མདོག་ནག་བ་གཅིན་བྲོ། ཞེས་དང་། དུས་འཁོར་དུ།
གང་ཞིག་བྲོག་ཞུན་གྱིས་ནི་མི་སེལ་བའི། །ནད་ནི་ས་སྟེང་འདི་ན་ཡོད་མ་་་
ཡིན། །ཞེས་སོ། །བྱ་མ་བྱིའུའི་བྲུན་ལ་ངོས་འཛིན་པ་ནི་ནོར་རོ། །
ཚིག་གི་དོན་ལ།།
གཉིས་པ་ཚིག་གི་དོན་ནི་ས་ཡི་ཞེས་པ་ནས་སེལ་བའི་མཆོག་ཅེས་པའི་བར་
གྱིས་བསྟན་ཏེ། །ས་ཡི་སྨན་གྱི་ནུས་པ་བསྟན་པ་ནི།
གསེར་ གྱི་བྱེ་མས་མཁལ་མའི་ནད་དང་ཆུ་འགགས་སེལ་བར་བྱེད་་
ཅིང༌།་་
སིནྡྷུ་ར་ཡིས་རྩའི་ཚད་པ་དང་དོན་གྱི་རྨ་གསོ་ཞིང་རྣག་དང་ཁྲག་ཆུ་
སེར་སྐེམ། མེས་འཚིག་པའི་རྨ་ལ་ཕན་ནོ། །
ཟེ་ཚྭས་རྡོ་མ་ཞུ་བ་འཇུ་ཞིང་རྡེའུ་དང་རྡོ་སྐྲན་རྣམས་བཤིག་པར་བྱེད་པ་
དང་།
ཡ་བཀྟ་རས་ལུས་ཀྱི་དྲོད་སྐྱེད་ཅིང་སྐྲན་གྱི་ནད་རྣམས་སྦྱོང་བ་དང༌།
བུལ་ཏོག་གིས་རུལ་བ་གཅོད་ཅིང་རྩམ་པ་མ་ཞུ་བ་མྱག་པར་བྱེད་པ་
དང༌།
མུ་ཟི་སེར་པོས་འབྱུང་པོའི་གདོན་རྣམས་འཇོམས་ཤིང་རྣག་ཁྲག་སྐེམ་
པ་དང་། །
ཁ 58



ནག་མཚུར་དང་སེར་མཚུར་གཉིས་ཀྱིས་རུལ་བ་གཅོད་ཅིང་སྐྲུན་ལ་
བརྐོ་བ་དང༌།
པིག་ པན་གྱིས་འབྲས་གཅོད་ཅིང་སྐྲུན་བཤིག་པ་དང་། ལིང་ཐོག་
ཀྱང་ལེན་ནོ། །
རྡོ་དྲེག་གིས་དུག་དང་ཚད་པ་རྙིང་ཞིང་ཞེན་པ་རྣམས་སེལ་ཞིང་།
བྲག་ཞུན་གྱིས་ཚད་པའི་ནད་རྣམས་ཀུན་ལ་ཕན་པ་དང་། ཁྱད་པར་
དུ་ཕོ་མཆིན་དང་མཁལ་ཚད་སེལ་བའི་མཆོག་ཏུ་བཤད་པ་ཡིན་ནོ། །
ཤིང་སྨན་རྩི་སྨན་ཐང་སྨན་བཅས་ཀྱི་སྡེ་ཚན།
བཞི་བ་ཤིང་སྨན་རྩི་སྨན་ཐང་སྨན་གསུམ་གྱི་ནུས་པ་བསྟན་པ་ལ་གཉིས་ཏེ།
མདོར་བསྟན་པ་དང་རྒྱས་པར་བཤད་པའོ། །
མདོར་བསྟན་པ།
དང་པོ་ནི། ཤིང་སྨན་ཞེས་པ་ནས་ལྔ་རུ་འགྱུར་བ་ཡིན་ཞེས་པའི་བར་
གྱིས་བསྟན་ཏེ། བཞི་བ་ཤིང་སྨན་ལ་རྩ་བ་ལྡུམ་བུ་དང་སྡོང་བོ་དང༌། ཡལ་
ག་དང༌། རྐང་དང་། ཤུན་པ་དང༌། ཐང་ཆུ་དང་། ལོ་མ་དང་། མེ་
ཏོག་དང༌། འབྲས་བུ་དང་བཅུ་རུ་འགྱུར་རོ། ། ལྔ་བ་ རྩི་སྨན་ལ་རྩྭ་དང་།
ཤིང་དང་། སྲོག་ཆགས་ལས་བྱུང་བའོ། །དྲུག་པ་ཐང་སྨན་ལ། རྩ་བ་དང་།
ངར་བ་དང༌། ལོ་མ་དང་། མེ་ཏོག་དང་། འབྲས་བུ་དང་ལྔ་རུ་འགྱུར་བ་
ཡིན་ནོ། །
རྒྱས་པར་བཤད་པ།
59 -



གཉིས་པ་རྒྱས་པར་བཤད་པ་ལ་གཉིས་ཏེ། སྤྱི་དོན་དང༌། གཞུང་གི་
དོན་ནོ། ། །
སྤྱི་དོན་ལ།
དང་ པོ་ ལ་ གཉིས་ ཏེ། གཞན་ ལུགས་ མི་ འཐད་ པ་ དགག་ པ་ དང་།
སྤྱིའི་ནུས་པ་མདོར་བསྡུས་བསྟན་པའོ། །
གཞན་ལུགས་མི་འཐད་པ་དགག་པ་ལ།
དང་པོ་ནི། ཁ་ཅིག་ན་རེ། སྔོན་ཚེ་དཔལ་ཆེན་ཧེ་རུ་ཀས། །མ་ཏྲཾ་རུ་
ཏྲ་བསྒྲལ་བ་ཡིས། །དེ་ཡི་ནང་ཁྲོལ་བདུད་རྩིའི་རྒྱུ། །བྱིན་གྱིས་བརླབས་ནས་ས་
ལ་སྦས། །སྨན་གྱི་དངོས་པོ་ཀུན་ཏུ་སྐྱེས། །བྱིན་གྱིས་བརླབས་པའི་གནས་ཡིན་
པས། ། ལྷག་པར་མ་ལ་ཡ་ནས་བཟང་། ། དེ་ནས་རིམ་བཞིན་གཞན་ལའང་
མཆེད། །ཅེས་ཟེར་བ་མི་འཐད། བཟང་དྲུག་སོགས་ཕལ་ཆེ་ལ་འབྱུང་ཁུངས་
དང་གཏམ་རྒྱུད་ཆེར་མི་སྣང་ཞིང་། ཕལ་ཆེར་གྱི་སྒྲས་ཁ་ཅིག་ལ་འབྱུང་མོད་
ནའང་། དེ་ལྟ་བུའི་ཆ་ཤས་ཙམ་ཡང་མེད་པ་དང་། གཞན་མ་ཟླ་ཟེར་སོགས་
ཁུངས་ཐུབ་རྣམས་ལ་དེའི་ལུང་ཙམ་ཡང་བཤད་པ་མི་འབྱུང་ཞིང་། གལ་ཏེ་རྒྱ་
གཞུང་རྣམས་ལ་འབྱུང་ན་ནི་སེམས་ཅན་སྤྱི་མཐུན་གྱི་བསོད་ནམས་ལས་འབྱུང་
བ་མི་འཐད་ལ། ཡང་རུ་ཏྲའི་གཟུགས་རྣམས་ཀྱང་རྟ་མགྲིན་གྱི་སྐུར་བྱིན་གྱིས་
བརླབས་པ་མ་གཏོགས་བསད་པའི་ནང་ཁྲོལ་ལས་བྱུང་བར་མ་བཤད་ལ། དེ་
ལྟར་སེམས་ཅན་རྣམས་ཀྱིས་བསོད་ནམས་ཀྱི་སྟོབས་ལས་ས་ལ་སོགས་པའི་་་
འབྱུང་བ་རྣམས་ཀྱི་སེམས་ཅན་གང་ཡང་རུང་བ་ལ་ཅི་ཡང་རུང་བའི་སྒོ་ནས་
རྗེས་དང་སྨན་རྣམས་ཀྱང་འབྱུང་ཞིང་། ཁྱད་པར་ཡིད་འཕྲོག་མ་པཎྜི་ཏ་ཁྲུས་
སྡོང་ཅན་སོགས་ཀྱི་སྨན་སོན་སྨོན་ལམ་མཚམས་སྦྱར་གྱི་མཐུ་ལས་འབྱུང་བར་
བཤད་པས་ན། དེའི་ཕྱིར་སྨན་དུ་མ་གྱུར་པ་གང་དུའང་ཡོད་པ་མ་ཡིན་ནོ་
- 60 ཡ་



ཞེས་པའི་དོན་ཏེ།
སྤྱིའི་ནུས་པ་མདོར་བསྡུས་བསྟན་པ་ལ།
གཉིས་པ་སྤྱིའི་ནུས་པ་མདོར་བསྡུས་ནས་བསྟན་པ་ནི། སྨན་མིང་རྒྱ་
མཚོར། ཤིང་སྨན་དང་རྩི་སྨན་གྱི་ནུས་པ་འདི་ལྟར་བསྟན་ཏེ། དེ་ནས་ཤིང་
སྨན་བཤད་པར་བྱ་བ་ལ། །ཨ་ག་རུ་ནག་པོས་སྲོག་རྩ་དང༌། ། སྙིང་གི་ཚད་རླུང་
ཐམས་ཅད་སེལ། །དུ་རུ་ཀ་ཡང་རླུང་ནད་སེལ་བར་བྱེད། །ཨ་ག་རུ་དམར་པོས་
རླུང་ཚད་སེལ། ། སུ་རུ་ཙན་དན་དེ་དང་འདྲ། །ཙན་དན་དཀར་པོ་དྲི་ལྡན་
གྱིས། ། བཅུད་ལེན་དྲི་མེད་ཚད་པ་སེལ། །དམར་པོས་ཁྲག་རླུང་འཐབ་པ་་་
སེལ། །སྨུག་པོས་མཁྲིས་ཚད་ཀུན་ལ་ཕན། །དེ་བ་དྭ་རུས་ཚད་པ་སེལ། ། ཨུ་
དུམ་ཝ་ར་བཅུད་ལེན་ཡིན། །ཨ་ཤ་ཏ་དང་ཤ་གློ་སྟ། །ནྱ་གྲོ་ཏ་དང་མཆོད་སྦྱིན་
ཤིང༌། །ཧ་ས་ཀ་ར་བྷེས་ཀཾ་ཀ ། གྷོ་པ་རི་དེ་བ་མེའི་ཤིང་། །ཨ་བི་ཀ་བ་ལ་ཤ་
འདི། །ཕྱོགས་བཅུའི་གདོན་སེལ་བཅུ་ཡིན་ཞིང་། །གྲུབ་པ་ཡང་ནི་གཏེར་བར་
བཤད། །སེང་ལྡེང་མཛེ་དང་ཆུ་སེར་སྐེམ། །ན་རི་ཀེ་ལ་བད་མཁྲིས་སེལ། །གོ་
མོས་ལུས་ཟུངས་བརྟས་པར་བྱེད། །སྟར་ཁས་རླུང་ནད་སེལ་བར་བྱེད། །ཙམ་
པ་ཀ་ཡིས་ཚད་པ་འཇོམས། ། དོང་ཁའི་ཤིང་གིས་དུག་ལ་ཕན། །འབྲུག་ཤིང་་
ཆར་འབེབས་ཀླུ་ནད་སེལ། །ཆུ་ཤིང་འདུས་པའི་ནད་སེལ་བྱེད། །བལ་སེ་ཤིང་
གིས་དུག་ལ་ཕན། །དར་ཤིང་རུས་ནད་ཀུན་ལ་ཕན། །འདི་བཅུ་འབྲས་བུ་སྨན་
མཆོག་ཡིན། ། ཤུག་པས་སྨད་ཀྱི་ཚད་པ་སེལ་སྲེགས་ཐལ་བློ་མིག་ནད་ཀུན་སེལ། །
འབྲས་བུ་བདུད་རྩི་བཅུད་དུ་བཤད། །སྤ་མའི་ནུས་པ་དེ་དང་མཚུངས། །ལྕང་
མས་ དམུ་ཆུའི་ནད་ལ་ཕན། ། སྦྱར་ གཞན་ དང༌ མ་འདྲེས། སྲེགས་ ཐལ་དཀར།
སྨན་གྱི་སྤྲ་ཚུགས་ལྟ་བུར་བཟོས། རྣག་སྨིན་སྟེང་དུ་ཉི་ ཕྱེད་བཞག མེ་ཚུགས་མི་་
དགོས་རང་རྡོལ་འབྱུང་བས་བྱེར་བ་སྡུད་པ་ཡིན། །སྤྱི་བཞུར་མགོ་རུས་ཆག་པ་
ཅཁ 61 -



སྦྱོར། ། གླང་མས་མོ་ནད་ཚད་ པ་ སེལ། ། སྟག་ པས་ལུས་ཟུངས་བརྟས་པར་་་
བྱེད། །བེ་ཤིང་ཆུ་སེར་འདྲེན་པ་ཡིན། ། གླུ་དང་ཁྲེལ་བ་འདུ་བ་སྙོམས། །ཤིང༌
རུལ་ཐལ་བས་མཁྲིས་ནད་ཀུན་ལ་ཕན། །དེ་ལྟར་བཅུ་བོ་ཤིང་སྨན་ཡིན། །གྲུམ་
ཤིང་ལས་ནི་སྨག་འབྱུང་སྟེ། །བེ་ནག་འབྲས་བུ་མོན་ཆ་ར། །འཁྲུ་བ་གཅོད་པའི་
སྨན་གསུམ་ཡིན། ། སྤོས་དཀར་ཤིང་དང་སྤོས་ནག་ཤིང་། །ཆུ་སེར་སེལ་བའི་
སྙིང་པོ་ཡིན། །མདུང་ཤིང་ཐང་ཆུས་རྨ་ཀུན་ཕན། །འདྲེ་ཀྲོག་ཤིང་གི་གཉན་
ཚད་སེལ། །དུག་ཁམ་ཤིང་འབྲས་དུག་ནད་སྦྱོང་། ། སྒྲོན་ཤིང་སྐྲན་ནད་ཀུན་ལ་
ཕན། །བསྲེགས་ཐལ་མ་ཞུ་སྐྲན་ཀུན་བསྔགས། སྟར་ཤིང་དུག་དང་གློ་བའི་ནད། །
རྒྱས་པའི་ཚད་པ་སེལ་བར་བྱེད། །ཡོན་ཏན་ཅན་གྱི་ཤིང་བཅུའོ། །སྐྱེར་པ་དུག་
སེལ་མིག་ལ་ཕན། །སེ་བས་རྩ་སྦུབས་ནད་རྣམས་སྡུད། །འོམ་བུས་དུག་ཚད་མ་
ལུས་འཇོམས། ། རྒྱ་ལྕང་བར་ཤུན་སྐྱུགས་ཀྱི་སྨན། ། ཁྱི་ཤིང་གློ་མིག་བད་ཀན་
འདྲེན། ། འཕང་མའི་འབྲས་བུས་སྙིང་ནད་སེལ། །བྲ་མས་ ཤ་ཡི་ནད་ཀུན་་་་
འཇོམས། །སྐྱུར་ཤིང་བད་ཀན་སེལ་བ་ཡིན། །གྲོ་ག་མགོ་ཆག་ཆུ་སེར་འདྲེན། །
སེ་རྒོད་བར་ཤུན་དུག་ཚད་སྡུད། །འདི་བཅུའི་བར་ཤུན་བཟུང་བར་བྱ། །དྭ་
ལིས་གྲང་རླུང་ཀུན་སེལ་ལོ། །སུ་རུ་དེ་དང་ཕྱོགས་མཐུན་དྲོད། །སྤེན་མས་མ་ཞུ་
གློ་ནད་སེལ། །མཚེ་ཡིས་རྨ་གསོ་སྒྲུང་རྣམས་འདུལ། ། ཇ་ཤིང་ཚད་པ་ཀུན་ལ་
ཕན། །ཤིང་སྔོན་གྱིས་ཀྱང་ཚད་པ་འཇོམས། ། སྐྱི་ཚེར་འབྲས་བུས་གག་པ་་་
སེལ། ། ཡུང་ ཤིང་ཚད་པ་འཇོམས་པར་བྱེད། །སྨག་ ཤད་རྨ་གསོ་ཆུ་སེར་་་་་
འདྲེན། །སྨྱུག་མས་མཁལ་མའི་ཟུངས་འཛིན་བྱེད། །འདི་བཅུ་རྙེད་སླ་ཀུན་ཏུ་
རྒྱུག ། ལྷ་ ཤིང་ཕུར་མོང་རྣག་ཆུ་སྐེམ། ། མཛོ་ཚེར་ཙན་དན་དམར་པོར་་
མཚུངས། །གཡེར་མའི་ཤིང་གིས་རྩ་ལམ་འབྱེད། །གླ་ཚེར་བ་ཡང་བསིལ་བར་
རྟོགས། །གསོམ་དང་རྒྱ་ཤིང་ཐང་ཤིང་གསུམ། །བསིལ་སྙོམས་ཕྱོགས་སུ་་་་་
ཁ 62 -



གཏོགས་པ་སྟེ། ། ཐོང་ཆུས་རྨ་ཡི་ཆུ་སེར་འདྲེན། ། མ་ཧེའི་ཤིང་གིས་གློ་ནད་
སེལ། །བཙོད་ཀྱིས་རྒྱུ་ལོང་ཚད་པ་སེལ། །ཤིང་མར་དམར་པོས་ཚད་པ་སེལ། །
དེ་ལྟར་བཅུ་གསུམ་བསིལ་ལ་སྙོམས། ། གཞན་ཡང་འབྲས་བུ་རྩི་སྨན་རྣམས། །
ཕལ་ཆེ་ར་ཤིང་ལས་འབྱུང་མོད་ཀྱི། །དེ་རྣམས་འོག་ཏུ་བརྗོད་པར་བྱ། །
རྩི་སྨན་རྒྱལ་པོ་ག་བུར་ཏེ། །ཙན་དྲ་ག་བུར་རྒྱས་ཚད་སེལ། །ཤེལ་ནི་ཡང་
རྩུབ་དེ་དང་འདྲ། ། སྟག་ཟིལ་སེར་མཉེན་ཁྲག་མཁྲིས་སེལ། །མང་ནི་རླུང་ལྡན་
ཚད་པ་འཇོམས། ། གུར་ཀུམ་མཆིན་ཚད་ཁྲག་ལ་ཕན། །ཀུ་སུ་མ་ཡང་དེ་ཕྱོགས་
མཐུན། །ཛཱ་ཏིས་སྙིང་གི་ཚད་རླུང་འཇོམས། །ཅུ་གང་གློ་ཚད་ཀུན་ལ་ཕན། །
དེ་རིགས་ས་དང་ཤིང་བྱུང་གཉིས། །ཀ་ཀོ་ལ་ནི་མཚེར་ཚད་ཕན། །ཨེ་ལ་ཞེས་
བྱ་ཤིན་ཏུ་ཚ། །ལི་ཤིས་གཟེར་ནད་མཆིན་མཁྲིས་གསོ། །་སུག་སྨེལ་ཕོ་ལོང་གཞི་
འཛིན་བྱེད། །བསིལ་དྲོད་སྙོམས་པ་གཉིས་གསུམ་དྲུག ། གི་ཝཾ་ཚད་ནད་ཀུན་
ལ་ཕན། ། གླ་རྩིས་གཉན་ཚད་ཀུན་ལ་ཕན། ། གུ་གུལ་ནག་པོས་གདོན་ཚད་་་
འཇོམས། །དེ་ལྟར་རྩི་སྨན་གཙོ་བོ་བཅུ། །བཟང་ངན་ཡུལ་གྱིས་སུམ་ཅུ་ཡོད། །
ཤིང་ཀུན་རླུང་ནད་ཐམས་ཅད་སེལ། ། བྷོ་ཀ་ཏ་ཡིས་དངུལ་ཆུ་གཙང་། །རུ་རྟ་
དཀར་དང་ནག་པོ་གཉིས། །ཚད་འཁྲུགས་གཉན་ནད་ཚད་རླུང་སེལ། །ཨུཏྤལ་
མཆིན་པའི་ཚད་པ་འཇོམས། །སེ་ཡབ་བད་ཀན་སེལ་བ་སྟེ། །སེ་འབྲུ་བད་རླུང་
ཀུན་ཞི་འཇོམས། །བྱེ་མས་མཁལ་ནད་རྩ་ནད་སེལ། །ཁྱད་པར་བསམ་སེའུའི་
ནད་ལ་ཤིས། ། ཨུ་ཤི་རས་ཀྱང་སྣོད་ནད་སེལ། ། འདི་བཅུ་ཀུན་ལ་ཤིས་པའི་
རིགས། ། པོ་ སོན་ཆ་ཡིས་ནད་ཀུན་སྐྱུགས། ། གསེར་གྱི་ཕུད་བུའི་སྟོད་དུ་་་་་
འདྲེན། །གསེར་གྱི་མེ་ཏོག་མཁྲིས་པའི་སྨན། །ཀུ་བ་དོང་ཁ་དེ་དང་མཚུངས། །
ཡུང་བས་གཞང་འབྲུམ་སེལ་བའི་གཙོ། །ཤིང་མངར་གློ་ཚད་ཀུན་ལ་ཕན། །ཙི་
ཏྲ་ཀ་ཡིས་མེ་དྲོད་སྐྱེད། ། ཤངས་ཀ་པུཊྚེས་ཤེས་རབ་སྐྱེད། ། སླེ་ཏྲེས་འདུ་བ་
- 63 -



སྙོམས་པར་བྱེད། །ཀོན་དྲ་ཀ་རི་འདི་འདྲ་བཅུ། །ཤིན་ཏུ་སྦྱོར་བ་ཕལ་ལ་་་་
གཅེས། །སོ་མ་ར་ཛས་མཛེ་ནད་སེལ། །ཏིལ་དཀར་ནག་པོས་རླུང་སེལ་ལ། །
དུག་ཉུང་མཁྲིས་ནད་གཉེན་པོ་སྟེ། །ཟི་ར་དཀར་ནག་སྲོག་རླུང་འཇོམས། །
ཐལ་ཀར་ཟ་དང་ཆུ་སེར་ཕན། །ཀུན་གྱིས་ཆུ་སེར་འདུས་པ་སྐེམ། །ན་ག་གེ་
སར་པུཥཱ་དང་། །པདྨ་གེ་སར་གསུམ་པོ་ཡིས། །གདོན་སེལ་དབང་བོའི་ནད་
སེལ་བཅུ། །གླ་གོར་ཀླད་ནད་བད་ཀན་ཕན། །མཁལ་མ་ཞོ་ཤ་རིགས་གསུམ་
དང༌། །ཨ་འབྲས་འཇམ་འབྲས་སྲ་འབྲས་གསུམ། །མཁལ་ནད་གྲང་ནད་ཀུན་
ལ་ཕན། །གྲང་ནད་ཀུན་འཇོམས་ན་ལེ་ཤམ། ། ཉེས་པ་གསུམ་སེལ་པི་པི་་་་
ལིང་། །བད་རླུང་སེལ་བར་སྒ་སྐྱ་མཆོག ། དོང་གྲ་གློ་ནད་གྱེན་དུ་འདྲེན། །
འདི་བཅུ་བད་རླུང་འདྲེན་པའི་མཆོག ། བ་ཤ་ཀ་ཡིས་ཁྲག་ནད་སེལ། །བ་ལེ་
ཀ་ཡིས་ཁྲག་འཁྲུགས་སྙོམས། ། གླ་སྒང་གློ་བའི་ཚད་པ་སེལ། །ལི་ག་དུར་གྱིས་
དུག་འཐབ་འཇིག ། ཀ་པེད་རྒྱུ་ལོང་ཚད་འཁྲུ་སེལ། ། བྷ་འུ་ལུ་ཡིས་གློ་ཚད་
- སེལ། །ཤུ་དག་དཀར་པོས་ཤེས་རབ་བསྐྱེད། །ནག་པོས་གཉན་ཚད་གྱེན་དུ་
འདྲེན། །ནིམ་པས་ཚད་པ་ཀུན་ལ་ཕན། །རྒུན་འབྲུམ་བྱིས་པའི་གློ་ནད་སེལ། །
སྟོད་ཚད་སེལ་བའི་སྨན་མཆོག་བཅུ། །ཀོ་བྱི་ལ་ཡིས་དུག་ཚད་སེལ། །ལྡུམ་སྟག་
གླང་ཆེན་དེ་དང་མཚུངས། །ཤ་རྐང་བུམ་པ་ཨ་འཇོང་སྔོ། །བྱ་ཕུར་ལེབ་དང་སུ་
མི་སྨན། ། དཔའ་པོ་དཀར་སེར་དམར་པོ་གསུམ། །འདི་བཅུས་དུག་ཚད་་་་
ཐམས་ཅད་སེལ། །རྐྱང་པ་གཉིས་གསུམ་གང་ལྕོག་སྦྱར། །བྱི་ཏང་ཀ་དང་མ་རུ་
རྩེ། །ལ་ལ་ཕུད་རྣམས་སྲིན་ལ་ཕན། །འབྲུམ་གྱིས་ཡ་མའི་ནད་རྣམས་་་་་་་་
འཇོམས། །ལང་ཐང་རྩེ་ཡང་དེ་བཞིན་ནོ། །གཡེར་མ་ཆེ་ཆུང་སྲིན་ནད་སེལ། །
དྭ་རྒོད་རྩ་བས་སྲིན་ནད་སེལ། །འབྲས་བུ་མ་རུ་དེ་དང་འདྲ། །ཟིལ་སྦལ་ཁྲག་
འཁྲུགས་ནད་ལ་ཕན། །བྷི་རི་ཙ་རི་རླུང་སྲིན་སེལ། །དེ་ལྟར་སྲིན་རྣམས་སེལ་བ་
ཁ 64 -



བཅུ། །ཁྱུང་སྡེར་དཀར་སྨུག་དུག་སེལ་ལ། །གོ་བྱི་སྨུག་པོ་སེལ་བའི་མཆོག །
འུ་སུ་གླང་ཐབས་གྲང་སེལ་མཆོག ། གླང་སྣ་གྲང་ཆུ་སེལ་བའི་མཆོག །
སྒ་ཏིག་ཚ་ཆུ་སེལ་བའི་མཆོག །རུས་པ་གསོ་ལ་པཱ་བྷི་མཆོག །དན་རོག་སྦྱོང་
བྱེད་གཙོ་བོ་མཆོག ། ཀླུ་ཡི་གཉེན་པོ་རླུང་དྲུག་ཡིན། །ཤིང་མི་ཏྲ་ཡིས་རྡོ་སྐྲན་
འཇིག ། དེ་ལྟར་མཆོག་གི་སྨན་བཅུའོ། །ཨ་རུ་ར་བསྲེགས་ཐལ་མ་ཞུ་སྐྲན་ཀུན་
བསྔགས་ཡང་རིགས་བདུན་ཡོད། །བཅུད་ཀྱིས་ལེན་ལ་ ཤ་ཆེན་ཏེ། །དྲི་དང་
བཤལ་བ་སྙིང་པོ་སྦྱར། །རྣམ་རྒྱལ་འཇིགས་མེད་གདོན་ལ་བསྔགས། །འཚོ་བ་
རྩངས་བ་འཕེལ་བ་གསུམ། །ཐ་མར་ཤེས་བྱ་དེ་རྣམས་སོ། །བ་རུ་ར་དང་སྐྱུ་རུ་
ར། །འདུས་པའི་ནད་རྣམས་སེལ་བར་བྱེད། །སྙིང་ཞོ་ཤ་ཡིས་སྙིང་ནད་སེལ། །
དོང་ཁ་སྨུག་པོ་སྦྱོང་བར་བྱེད། །ཨེ་རཎཱ་ཡིས་ནད་རྣམས་འཁྲུ། །པདྨའི་རྩ་ལོས་
ལུས་ཟུངས་བསྐྱེད། །མ་ནུ་རུ་རྟ་འདུ་བ་སྙོམས། །པ་ཏྲས་བད་ཚད་འཇོམས་
པར་བྱེད། །པུཀྐར་རྩིབས་ལོགས་གཟེར་བ་སེལ། ། ཤུ་ཟུར་ནུས་པ་དེ་དང་
མཚུངས། །བཅུ་གཅིག་འདུས་པ་སོ་སོ་ལ། །མེ་ཏོག་གསུམ་པས་གུག་པ་སེལ། །
བརྡར་སྨན་ཚད་པ་བརྡར་དུ་འཇོམས། ། སྐྱུར་རྩི་ཆེན་པོས་བད་ཀན་སེལ། ། གྷོ་
ཏང་ཀུན་དངུལ་ཆུ་འཆིང་། །ཞུ་མཁན་ཁ་ཡི་ནད་རྣམས་སེལ། ། རམས་ནི་་
གདོན་གྱི་ནད་ལ་ཕན། །ད་ཏྲིག་འཁྲུ་གཅོད་དབུགས་ནད་སེལ། ། ར་ཏི་ལྡོང་
རོས་དུག་ཞི་བྱེད། །ཟབ་ཁྱབ་དམུ་ཆུའི་ནད་ལ་ཕན། །ཤིང་ཁ་ཡིས་ཀྱང་དུག་ལ་
ཕན། །སྣ་ཚོགས་ནུས་ལྡན་བཅུ་ཡིན་ནོ། །རྩ་བའི་དུག་ཆེན་ལྔ་བོ་ནི། །ཆ་དུ་བ་
དང་སྲིན་གྱི་ཤ། །ཀུ་ཏ་ཀུ་ཏ་ནི་ལ་དང༌། །སེར་པོ་དང་ལྔ་བོང་ངའི་རིགས། །
གཉན་སེལ་ནད་རྣམས་འཇིག་པར་བྱེད། །ལང་ག་མི་ཡི་དངུལ་ཆུ་འཆིང༌། །རྡ་
དྷུ་ར་ནི་སྲིན་ཀུན་ཕན། །འོལ་མོ་སེ་ཡིས་མངལ་ནད་སེལ། །བྷ་མ་དན་ཏི་བྷོ་ག་
དང་། །ཉེ་བའི་དུག་ལྔ་ཡོན་ཏན་ཅན། །ལིང་གི་ལྔ་ནི་དག་པར་བྱེད། ། བྷིང་ག་
-- 65 --



ར་ཙ་བཅུད་བྱེད་དེ། །ཨུ་པ་ལིངྒ་ལས་རྣམས་འགྲུབ། །བྷི་ཤུ་ཀྲ་མ་བྷ་ར་ཧི། །
དཔའ་བོ་གཅིག་པུ་རིལ་པ་དམར། ། བྷིམ་ཧིམ་མ་དང་ལན་ཛ་མུ། །ཟིན་ཐིག་
བཅུ་བོ་དངུལ་ཆུ་འཆིང་། །གདོན་བསྲུང་ནད་རྣམས་ཞི་བར་བྱེད། ། ་
དེ་ནས་སྔོ་རྣམས་བཤད་པར་བྱ། ། པྲི་ཡང་ཀུ་ཡིས་མཆིན་ཚད་་་་་་་་་
འཇོམས། །པར་པ་ཏ་ཡིས་ཁྲག་ཚད་སེལ། ། ཧོང་ལེན་དེ་དང་འདྲ་བ་ཡིན། །
ཁུར་མོང་ཞོ་ཅན་དབྱིག་དུག་སེལ། །སྤང་རྩི་དོ་བོས་དུག་ཚད་སེལ། །བྲག་སྐྱས་
སྦྱར་དུག་སྡོད་ཅིང་གསོད། ། སྤྲེའུ་མཇུག་དུག་ཚད་ཀུན་ལ་ཕན། ། ཁྱི་མཇུག་
དངུལ་ཆུའི་དུག་གསོད་བྱེད། ། གཟིག་མཇུག་མགོ་ཡི་ལྷ་བ་འདེགས། ། སྟག་
མཇུག་འདུས་པའི་ནད་རྣམས་སེལ། ། ཁྱུང་མཇུག་རུས་ཚད་བྱེར་བ་སྡུད། །
འདི་བཅུ་སྦྱར་ན་དུག་ལ་ཕན། །ཚད་པ་གསར་རྙིང་ཐམས་ཅད་སེལ། །རྒྱ་ཏིག་
ཚད་པ་ཀུན་ལ་ཕན། །སུམ་ཏིག་ཆེ་བས་རྣག་རྣམས་སྐེམ། །ཆུང་བས་རྒྱུ་ལོང་
ཁྲག་ནད་སེལ། །ལྕགས་ཏིག་ཟངས་ཏིག་དངུལ་ཏིག་གསུམ། །རུས་ཚད་སེལ་
ཞིང་མགོ་ལ་ཕན། །ལྡུམ་ཏིག་རྩ་ནད་མ་ལུས་སེལ། །རྒྱལ་བའི་སྤྱན་ལྡན་རྣག་
ཁྲག་སྐེམ། །དབང་པོའི་མིག་གིས་དུག་ཚད་བསྡུད། །ལུག་མིག་དོན་ཚད་ནད་
ལ་ཕན། །འདི་རྣམས་ཚད་པ་ཐམས་ཅད་སེལ། །མིང་ཅན་ཚད་པའི་ལྷོག་པ་
སེལ། ། བོད་ཀྱི་གུར་ཀུམ་གཉན་ཚད་འཇོམས། ། མེ་ཏོག་གུར་ཀུམ་དེ་དང་་་་
འདྲ། ། སྟག་ ཤ་དཀར་ནག་གཉིས་པོ་ཡིས། །གཉན་ཚད་ཆུ་སེར་སྐེམ་པའི་་་
མཆོག་ །ཀྱི་ལྕེ་ནག་པོས་གཉན་སྐྲངས་སེལ། །དཀར་པོས་མཛེ་ནད་དུག་ཚད་
འཇོམས། །སྤང་སྤོས་ཚད་སྐྲངས་འདུལ་བར་བྱེད། །གཉན་ཐུབ་དྲི་ཅན་གཉེན་
ཚད་འཇོམས། །མུ་ར་དེ་ལ་དེ་དང་འདྲ། །འདི་བཅུས་གཉན་ཚད་འཇོམས་པ་
ཡིན། །ཤང་དྲིལ་དཀར་པོ་མཆོག་གི་སྨན། ། དམར་པོ་དྲི་ཅན་གདོན་ཚད་་་་
སེལ། ། སྔོན་པོས་གློ་རྣག་སེལ་བར་བྱེད། །སེར་པོས་ཚད་པ་ཀུན་ལ་ཕན། །
66 -



དྲག་པོ་རལ་པས་གཟའ་ནད་སེལ། ། ཟིན་ཏིག་དེ་མཚུངས་མིག་ལ་ཕན། །བྱ་
རྒོད་སུག་པ་དེ་དང་འདྲ། །གཡུ་སྡོང་གསེར་མགོས་གདོན་ཚད་ཕན། །ཨ་བྱག་
ཆེན་པོས་ནད་རྣམས་འཇོམས། ། སྔོ་རྣམས་འབྱུང་བའི་ནད་ཞི་བྱེད། །འདི་
བཅུ་གདོན་ཚད་སྤྱི་སྨན་ཡིན། །གཡའ་ཀྱི་མཁྲིས་པ་ཞི་སྦྱོངས་བྱེད། །རེ་སྐོན་པ་
ཡིས་ཁྲག་ཚད་འཇོམས། ། སྟོང་རི་མཁྲིས་སྨན་མཁྲིས་ཚད་ སེལ། ། རྩ་མཁྲིས་
ནག་དང་དཀར་པོ་གཉིས། །རྩ་གསོ་མཁྲིས་པའི་ནད་ལ་ཕན། ། ཁྲག་རྐང་
ལྕགས་ཀྱུས་ཚད་པ་སེལ། །གང་ག་ཆུང་དང་ག་བུར་མཚུངས། །རྒུ་དུས་སྣོད་
ཚད་འཇོམས་པ་ཡིན། །བཅད་སྦྱོར་རྩ་ཆད་འཐུད་པར་བྱེད། ། ཆག་སྦྱོར་རུས་
པ་འབྱར་བྱེད་དེ། །འདི་བཅུ་ཁྲག་མཁྲིས་ཀུན་ལ་ཕན། །རྟག་ཏུ་ངུ་ཡི་མིག་ལ་
ཕན། ། ཨ་བ་དང་ནི་ཨ་འདྲ་གཉིས། ། མིག་གསལ་ཞ་རེངས་སེལ་བ་ཡིན། །
ཨུག་ཆོས་རྩ་གསོ་རྣ་བར་ཕན། ། ཁྲོག་ཆེན་རུ་རྟ་ནུས་པ་མཚུངས། །འཁྲུགས་
སེལ་རྣ་བ་འབྱེད་པ་ཡིན། ། ཁྲོག་ཆུང་རྐྱང་ཤོག་འབྲས་བུ་གཉིས། ། ཀླད་པ་་ .
འཛག་པ་གཅོད་པ་ཡིན། །སུག་པ་དག་བྱེད་རྣ་ནད་འཇོམས། ། སྲོ་ལོ་དཀར་
པོས་གློ་ནད་འཇོམས། །དམར་པོས་ཚད་པ་ཁ་དྲི་སྦྱོངས། །འདི་བཅུས་དབང་
པོའི་ནད་རྣམས་སེལ། །འབྲི་རྟ་རྣག་སྐེམ་ཡན་ལག་ཕན། །མེ་ཏོག་དར་ཡ་ནད་
ཀུན་སེལ། ། སེར་ཆེན་རྣག་དང་སྟོད་ཚད་འཇོམས། ། སྣ་མིག་མགོ་ཡི་ནད་ལ་
ཕན། །མགོ་དང་ཡན་ལག་བྱང་ཁོག་ལ། །གང་ཚོགས་ཕན་པ་རྣམ་པ་བཅུ། །
ས་སེལ་རིགས་ནི་རྣམ་པ་བཞི། །ཚད་པོ་བད་ཀན་འཇོམས་པར་བྱེད། །མེ་ཏོག་
རྒྱུན་མ་རྣམ་པ་བཞི། །ཁྲག་རོ་འདོན་བྱེད་བསིལ་བ་རྣམས། །ཁྱུང་ཆུང་དཀར་
དམར་ཚད་པ་སེལ། །འདི་བཅུ་བསིལ་སྙོམས་ གཞན་གྱི་གྲོགས། ། འབམ་པོ་
ཡིན་ལག་རྐྱང་རྣམས་འཇོམས། ། ཀླ་དུག་ཆུང་ངུ་སྐྲན་རྣམས་འཇོམས། ། མེ་
ཏོག་དཀར་པོ་ཁྲག་འཁྲུགས་སེལ། ། སྔོན་པོ་དེ་དང་ཕྱོགས་མཐུན་བསིལ། །
- 67 ་



གཡའ་རུག་རིགས་གསུམ་ཆུ་སེར་སྐེམ། ། རྟ་ལྤགས་སྨུག་པོ་ཚ་གྲང་འདུལ། །
ལུམས་དང་ཁོང་བཏང་གང་འོས་བཅུ། །བསིལ་སྡེབས་བརྒྱ་རྩ་བསྟན་པ་དེ། །
རེ་རེ་གཉིས་གསུམ་ནང་སྡེབས་ནས། །དོན་སྣོད་ཁྲག་མཁྲིས་གསར་རྙིང་གི། །
སྦྱོར་ཚུལ་ཤེས་ན་ནད་ཀུན་འཇོམས། །ཟུ་རྒོད་འབྲས་བུས་དྲོད་ཀྱི་གཙོ། །ཚད་
པ་ཀུན་སློང་གྲང་བ་སེལ། །གླང་སྣ་བསིལ་ཡང་ཆུ་འགགས་སེལ། །དབྱི་མོང་
དཀར་པོས་ཁོང་སྐྲུན་སེལ། །ནག་པོ་བསྲེགས་ཐལ་མ་ཞུ་སྐྲུན་ཀུན་བསྔགས་དེ་དང་
མཚུངས་པ་ཡིན། །སྲུབ་ཀ་གྲང་སྐྲུན་ཐམས་ཅད་འཇོམས། །ལྕེ་ཚ་བ་ཡིས་གག་
པ་སེལ། །དྭ་བ་རུལ་གཅོད་ཆུ་སེར་འདྲེན།. །ཤུ་མོ་ཟ་ཡི་རྣག་རྣམས་སྐེམ། །བྲེ་
ག་མཁལ་མའི་གྲང་ནད་སེལ། ། སོག་ཀ་རྩ་ནད་མ་ལུས་ཕན། །འདི་བཅུ་ཕན་
ཚུན་སྡེབས་པ་ཡིས། ། སྐྲན་འཇིག་ཆུ་སེར་མ་ལུས་འདྲེན། །རྩ་ནད་རྩ་ཆུ་་་་
འགགས་པ་སེལ། །རྨ་རྒན་ཕོལ་འབྲོས་ཀུན་ལ་ཕན། །གྲོགས་སུ་སེ་འབྲུ་རྒྱམ་ཚྭ་
སྦྱོར། །འབུ་སུ་ཧང་གིས་མཁལ་མར་ཕན། ། སྐྲན་ནད་དུག་རྣམས་འདྲེན་པར་
བྱེད། །སྲད་དཀར་གློ་ཚད་ཐལ་བས་འདུས་རིམས་སེལ་སེལ་བའི་མཆོག །སྲིད་
ནག་དུག་རྣམས་འདྲེན་པར་བྱེད། །སྲད་སྨུག་དམུ་ཆུ་དུག་ལ་ཕན། །རྒྱལ་མོ་ཆུ་
འབྱིན་ཆུ་གཉིས་འབྱིན། །གྲང་ཆུ་ཚ་ཆུ་ཀུན་འདྲེན་མཆོག ། བལ་སྲན་ཆུ་
འབོལ་འཇིག་པ་སྟེ། །སྲན་མ་དྲི་ཅན་གདོན་ནད་སེལ། །འདི་བཅུ་བསིལ་དྲོད་
རྐྱེན་གྱིས་བསྒྱུར། །རླུང་ནད་ཀུན་ལ་སྒོག་སྐྱ་མཆོག ། འོ་མ་དེ་དང་ཕྱོགས་
མཐུན་ཡིན། །བཙོང་ནག་རྐང་འབམ་གྲང་ནད་སེལ། །བཤམ་དང་ཆབ་སླ་ཆུ་
རུག་དང་། །བཙོང་དམར་ནུས་པ་དེ་དང་འདྲ། །རྒྱུ་བ་འཛིན་པ་སྔོ་་་་་་་
གསུམ། །སྲིན་ནད་ཆུ་སེར་གྲང་བ་སེལ། ། རྨེ་མོ་ཆེ་ཆུང་བཅུད་ལེན་ཡིན། །
ལུས་ཟུངས་གསོ་ཞིང་འདུས་ནད་འཇོམས། །ད་ལིས་དེ་དང་ཕྱོགས་མཐུན་་་་
དྲོད། ། གོ་བྱི་བད་ཀན་གྲང་བ་སེལ། །གོ་ཕྱེ་རྒོད་ཀྱི་སྲིན་རྣམས་འཇོམས། །
- 68



ཟངས་རྩི་ དཀར་པོས་རྣག་སྐེམ་དྲོད། །འདི་གསུམ་ནུས་པ་ཕྱོགས་ མཐུན་་་་་
ཡིན། །རྒྱུག་པ་བྱི་རུག་སྲིན་ལ་ཕན། །ཐུལ་པ་ཆུ་ཐུལ་སྙོམས་པ་སྟེ། །དུག་ལ་
གནས་སྐབས་ལ་ལར་ཕན། །ཤྭ་བས་རྩ་ཡི་ནད་རྣམས་སེལ། །དེ་ལྟར་དྲོད་ལྡན་
སྲིན་གསོད་བཅུ། ། མི་འདྲ་ལུས་ཟུངས་ཐམས་ཅད་བསྐྱེད། །དབང་པོ་ལག་
པས་དྭངས་མ་བསྐྱེད། །ཨ་ཤོ་གྷནྡྷེའི་ཤུ་བསྐྱེད་ལ། །ལྟ་བ་གཟེ་མ་ཉེའུ་ཤིང་། །
རོ་མཉེ་རྩ་བ་འདི་རྣམས་ཀྱིས། །བཅུད་བྱེད་མཁལ་མའི་གྲང་ནད་སེལ། །ཀོ་བ་
ལུས་ཟུངས་འཕེལ་བ་སྟེ། །བླ་མས་གྲུང་སེལ་སྨུག་པོ་བསྐྱེད། ། སྙི་བས་རྩ་ནད་
གྲང་བ་འཇོམས། །འདི་བཅུས་རོ་ཙ་གྲང་བ་སེལ། །དུར་བྱིད་ནད་རྣམས་སྦྱོང་
བར་བྱེད། །ཐར་ནུ་གཉན་རྣམས་སྦྱོང་བར་བྱེད། །ཁྲོན་བུ་སྦྱོང་བྱེད་གྲོགས་ཀྱི་
མཆོག ། སྔོན་བུ་ནད་ཀུན་ཐུར་ལ་འདྲེན། །ཤོག་ཤིང་སྔོན་པོ་སྦྱོངས་ཀྱི་མཆོག
།ཆུ་རྩྭ་ལྕམ་རྩ་ཆུ་སྤུན་དང་། །ལ་ལྕམ་པའི་ལོ་མ་རྐང༌། །དྲོད་ལྡན་བད་ཀན་གྲང་
བ་སེལ། །རྩ་བ་བསིལ་སྙོམས་ནད་ཀུན་འཁྲུ། ། རེ་ལྕག་གཉན་སྦྱོང་རུལ་བ་་་
གཅོད། ། དེ་ལྟར་སྦྱོང་བྱེད་རྣམ་པ་བཅུ། ། སྦལ་བ་ལག་པུས་སྔོ་ཆུ་སྲིན་ཆུ་་་་
འགགས་སེལ། ། ལོ་བཙན་ཚ་གྲང་འཁྲུ་བ་གཅོད། ། ཐ་རོ་ནུས་པ་དེ་དང་་་་
མཚུངས། །ན་རམ་ རམ་བུ་མོན་བུ་གསུམ། ། དྲོད་ལྡན་ཁྲག་འཕེལ་འཁྲུ་བ་་་
གཅོད། །ལོ་བཙན་ཆེན་པོས་གདོན་ལ་ཕན། །བེ་སྣ་ཡིས་ཀྱང་གྲང་བ་སེལ། །
ཟླ་འདྲ་དྲོད་ཀྱི་ཕྱོགས་ཡིན་ལ། །ཚ་སྐྱུར་བྱེད་ལྕིམ་རྒྱུ་རྒན་སེལ། །དེ་ལྟར་འཁྲུ་
གཅོད་རྣམ་པ་བཅུ། །མཁན་དམར་གྲང་སྐྲན་འདུལ་བའི་མཆོག ། དཀར་
པོས་མཁལ་མའི་ནད་ལ་ཕན། །ཨ་ཀྲོང་གློ་མང་གསོག་པ་སེལ། །མཁན་ཆུང་
སེར་མགོ་དེ་དང་མཚུངས། །གཡེར་ཤིང་མཁན་འདྲ་དུག་ལ་ཕན། ། སྒང་བུ་
དྲིལ་བུ་མཁལ་རླུང་སེལ། །གཡུ་དྲིལ་ནུས་པ་དེ་དང་འདྲ། །ཉ་འདྲ་དྲོད་ལྡན་ཆུ་
འགགས་སེལ། །ལོ་ཉུང་ལོ་ལྡན་བཅུད་དུ་བྱེད། ། མ་ནག་ལོ་འབྲས་གྲང་བ་
– 69 -



སེལ། ། གློ་མཁལ་གྲང་སེལ་རྣམ་པ་བཅུ། ། སྤྲེ་སྨན་ཅུང་བསིལ་ཤ་དུག་སེལ། །
བྱེའུ་ལ་ཕུག་དེ་དང་མཚུངས། །རི་ཤོ་སྙོམས་ཏེ་གྱེན་དུ་སྐྱུག ། ཤོ་མང་སྐྲུན་
དང་སྲིན་ལ་ཕན། །ཡུངས་དཀར་གདོན་དང་དུག་ལ་ཕན། ། ཆུ་ཕུན་སྨུག་པོ་
ཀུན་ལ་ཕན། །ཚན་ཆུ་སྤྲེལ་ལོས་མེས་ཚིག་ཕན། །སྤྱང་ཚེར་དཀར་པོ་ནག་པོ་
གསུམ། །གྱེན་འདྲེན་འབྲས་དང་སྐྲན་རྣམས་འདུལ། ། གྲང་འབྲས་སྙོམས་ཏེ་
སྲིན་ལ་ཕན། །བསིལ་དྲོད་རྐྱེན་བསྒྱུར་སྨན་སྣ་བཅུ། ། གླ་བའི་རྩ་དང་དགོ་བའི་
རྩ། །དགོ་བའི་མེ་ཏོག་མགོ་ལ་ཕན། ། སྤུ་དཀར་ཁྲག་གཅོད་སྤུ་ནག་གིས། །
གདོན་སྐྱངས་འདུལ་ཞིང་སྲིན་ལ་ཕན། ། སྤྲོ་བ་ཆེ་ཆུང་ཆུ་བལ་དང༌། །རྒྱབ་སྐྱ་
ཁྲག་གཅོད་སྙོམས་པ་ཡིན། །བྱ་རྒོད་སྤོས་ཀྱིས་ལྤགས་ནད་སེལ། །གཡའ་རུག་
རོ་ཙ་གྲང་བ་སེལ། །ཁྲག་ལ་ཕན་ཞིང་གྲང་སེལ་བཅུ། །དེ་ལྟར་དྲོད་སྨན་བརྒྱད་
པོ་འདི། །ཕན་ཚུན་སྡེབས་པས་གྲང་ནད་སེལ། །ཀུ་ཤ་ཤེས་རབ་སྐྱེད་པ་སྟེ། །
རམ་རྩ་སྡིག་པའི་དུག་ལ་ཕན། །པུ་ཤེལ་རྩེ་ཡིས་ནད་འཇོམས་ལ། །ཆུ་སྲིན་སྡེར་
མོས་རྩ་ཆད་འཐུད། །གང་བ་འཛིན་པ་དེ་དང་མཐུན། །མ་ཏྲ་སྨུག་པོས་གླང་
ཐབས་ སེལ། ། སྒོར་འབྲས་བད་ཀན་སྨུག་པོར་ཕན། །འཇག་མ་ལྕམ་རྩས་་་་་
མཁལ་ནད་འཕྲོད། །སྨུག་ཆུང་འདེན་ཡོན་གྲང་བ་སྙོམས། །འདམ་བུ་ཀ་རས་
ཁྲག་ངན་འདྲེན། ། དེ་ལྟར་རྩ་ཡིས་རིགས་གྱུར་བཅུ། ། ཏང་ཀུན་དཀར་ནག་
དུག་ཚད་བསྡུད། །བྱེ་ཆུང་དཀར་དམར་དྲོད་རལ་དང་། ། བེ་ལྡུམ་དེ་དང་་
མཚུངས་པ་ཡིན། །སུག་འདྲ་དཀར་པོས་གློ་ཚད་སེལ། །ཤོ་ནི་མེས་ཚིག་དུག་ལ་
ཕན། །ཨ་བྷི་ཥ་ཡིས་ཟླ་མཚན་གཅོད། །སྒོ་ཤོ་བ་ཡང་བསིལ་བར་གཏོགས། །
° དོ་ཏཾ་སྲིན་གྱི་ནད་ལ་ཕན། ། རྐྱང་ཤོག་དཀར་པོས་མཛེ་ནད་སེལ། །སེར་པོ་
སྔོན་པོས་ནུས་ཚད་འབྱིན། །བསིལ་ལ་སྙོམས་པ་རྣམ་པ་བཅུ། ། ཨ་བྱག་ཚེར་
སྔོན་མགོ་ལ་བསྔགས། །ནད་མ་བུད་མ་ཁྲག་དུག་སེལ། །ཤ་བ་སྐྱིད་ལྷུན་མིག་ལ་
- 70 --



ཕན། །སྤོར་ནག་དུག་ཚད་འབྱིན་པར་བྱེད། །མ་མཆིན་དེ་འདྲ་སྦྲུལ་ལ་ཕན། །
གངས་མཚན་ཤ་རུ་མཛེ་ལ་ཕན། །ན་ག་བ་ལས་རྒས་པ་འཇོམས། །ཕོ་རོག་ནོར་
བུས་གློ་རྣག་འདྲེན། །ཕུར་ཆུང་སྲིན་ཀུན་གསོད་པ་སྟེ། །ལེབ་རྒན་རྩི་ཡི་གློ་ནད་
སེལ། །ཁ་ཤོག་ལོང་གི་སྲིན་ལ་ཕན། །ལ་ཕུག་གིས་ཀྱང་སྲིན་ལ་ཕན། །སྐྱུང་མོ་
མཆུ་སྐུད་ལྷོག་པ་སེལ། །ས་རྫི་ཀ་ཡིས་འཁྲུ་བ་གཅོད། །སྲན་མའི་མེ་ཏོག་མངལ་
ནད་སེལ། །ལྷ་ཡི་བུ་མོས་མཁྲིས་པ་སེལ། །བྲག་རྒོད་ས་ཡི་རྨ་རྣམས་འདུལ། །
ཡོག་མོས་རྨ་རྙིང་འབྲས་ལ་ཕན། །ལུག་མུར་བད་ཀན་གྲང་བ་སེལ། ། སྣེ་འུས་
རླུང་རྒྱས་འབྱིན་པར་བྱེད། །ནས་སོག་གྲོ་སོག་ཁྲེ་དང་འབྲས། །སོ་བ་སྲེ་ཏའི་
སོག་མའི་ཚིགས། །སོ་སོའི་ཆང་གི་མ་ཞུ་སེལ། །འབྲ་གོ་འབྲས་ལ་ཕན་པ་སྟེ། །
སྤ་མ་ཡིས་ཀྱང་ཡ་མ་སེལ། །སྤ་འབྲས་མ་དང་འདྲ་བར་བཤད། །ཟར་མ་རླུང་
ལ་ཕན་པ་ཡིན། །སེ་ལྕེ་ཚད་པ་ཕལ་ལ་ཕན། །གཡུ་ལོ་ལ་ཡང་དེ་བཞིན་ནོ། །
གསེར་ཤ་སྲིན་རྣམས་འབྱིན་པར་བྱེད། །རྨགོ་ཤ་མཁྲིས་པ་རླུང་སེལ་ཡིན། །ཚ་
ཤ་རླུང་གི་ནད་ལ་ཕན། །ཀེ་རུ་ལཱ་ཀྲ་རླུང་བསྐྱེད་དབྱེ། །དུག་ཤ་ཡན་ལག་སྐྲང་
ལ་ཕན། །ཙེ་ཤ་བ་ཡི་དུག་ལ་ཕན། །ཐབ་པོ་ཇའོ་མཁྲིས་རླུང་སེལ། །ཁམ་བུ་ .
སེར་ཁོམ་མཁྲིས་པ་སེལ། །སྟར་ཞུན་སྟར་བུས་གློ་ནད་སེལ། །སེ་སྒྱུར་བད་ཀན་
སེལ་བར་བྱེད། །འོ་སེ་ཐང་འབྲས་དུག་ལ་ཕན། །དེ་ལྟར་མེ་ཏོག་རྣམ་པ་་་
བཅུ། །འབྲས་ཆེན་ཆུ་འབྲས་བཅུད་དུ་འགྱུར། །རི་འབྲས་ཚད་པ་འཇོམས་
ཤིང་སེལ། ། ཁྲེ་དང་གྲུས་མ་ཆེ་ཆུང་རྣམས། །རླུང་ནད་ལུས་ཟུངས་འཇུ་ལ་་
འཕྲོད། །ནས་སྔོན་བསྲེགས་པ་གློ་རྣག་འདྲེན། །རླུང་ལ་ནས་རྙིང་ཟན་སྐམ་
ཕན། །གསར་པས་མཁྲིས་སེལ་ བད་རླུང་བསྐྱེད། ། སོ་བ་རླུང་ནི་བསྐྱེད་པ་་་
ཡིན། །གྲོ་ནི་རྩ་གསོ་སྙོམས་པ་ཡིན། །བྲ་བོ་ཁྲག་ནད་འཇིག་པར་བྱེད། །སྲན་
ཆེན་དཀར་པོས་རླུང་འཇོམས་ལ། །གཞན་གྱི་རླུང་བསྐྱེད་ལུས་ཟུངས་འཇུ། །
ཁ 71 ཨ-



གང་དུ་དཀོན་པར་སྨན་དུ་འགྱུར། ། མོད་པར་ཟས་བཅོས་ཤེས་པར་གྱིས། །
སྨིན་དང་མ་སྨིན་རི་ཀླུང་དང་། །ཆུ་ལ་སྐྱེས་དང་སྐམ་ལ་སྐྱེས། །ནུས་པའི་བྱེ་
བྲག་མང་མོད་ཀྱང༌། །འདིར་ནི་མང་དོགས་མི་བརྗོད་དོ། །
བུ་རམ་རླུང་གི་ནད་ལ་ཕན། །སྦྲང་རྩི་མདངས་ལྡན་དབང་པོ་གསལ། །
ཀ་ར་དཀར་པོས་ཚད་པ་སེལ། །ཤ་ཀ་ར་ནི་བཅུད་ཆེན་ཏེ། །སྦྲང་རྒོད་གྲང་བ་
འཇོམས་པ་ཡིན། ། ཏིག་ཏའི་སྦྲང་གིས་ཚད་པ་འཇོམས། །ཉུང་བུར་དུག་གི་
ནད་ལ་ཕན། །ཤུག་བུར་རྩ་བ་བཅུད་ཀྱི་རིགས། །མེ་ཏོག་སྣ་ཚོགས་བསྡུས་པ་
ཡིས། །དབང་པོ་ནད་རྣམས་སེལ་བ་སྟེ། །སྨན་ལྟར་སྦྱོར་བ་སོ་སོར་བྱ། །
རྒྱམ་ཚྭས་ཉེས་པ་གསུམ་ཀ་སེལ། །རྒྱ་ཚྭ་རྩ་སྦྱོང་བདུད་རྩི་ཡིན། །ཟེ་ཚྭས་
སྲིན་གསོད་རྡོ་སྐྲན་འཇིག་ ། མཛེ་ཚྭ་རིགས་གསུམ་ཆུ་སེར་སྐེམས། །བྲག་ཚྭ་
སྐྲན་དང་མ་ཞུ་སེལ། ། ཝ་ཚྭས་ཝ་བ་རྨེན་བུར་ཕན། །ལྗང་གི་ཚྭ་ནག་དེ་དང་
མཚུངས། །ཁ་རུ་ཚྭ་ནི་མེ་དྲོད་བསྐྱེད། ། རྒྱུ་ལོང་ཚད་སེལ་ངོ་མཚར་ཆེ། །རྩབ་
རུ་ཚྭ་ཡང་དེ་དང་འདྲ། །རྭ་ཚྭ་རྒྱུ་ལོང་གྲང་བ་སེལ། །བྱང་ཚྭ་དཀར་པོ་རྒྱམ་
ཚྭར་མཚུངས། ། ཚྭ་དམར་བྲག་ཚྭ་དྲག་པོར་སྦྱོང༌། ། ཚ་ལ་དཀར་པོ་དེ་དང་
འདྲ། ། བུལ་ཏོག་ནད་རྣམས་ཐུར་དུ་འཁྲུ། །ཤིང་ཚ་རླུང་སེལ་གློ་རྣམས་་་་་
འདྲེན། །ལྕེ་མྱང་ཚ་ཡིས་གྲང་སྐྲན་སེལ། །ཐལ་ཚྭ་དེ་དང་ཕྱོགས་མཐུན་དྲོད། །
ཐང་རྒན་ཚ་ཡིས་རྨ་འབྲས་གཅོད། །ཚ་ཆུས་ཚྭ་ཡིས་མ་ཞུ་སེལ། །དེ་ལྟར་ཚྭ་སྨྲ་
ཉི་ཤུའི་ཞེས་དང་། །
རྐྱང་སེལ་ཁ་སྐོང་ལ། བསེ་རུ་ཙན་དན་ཁྲག་རླུང་སྟོད་འཚངས་སེལ། །
ཨ་གར་སོམ་འདྲས་ཁྲག་རླུང་སེལ། །གོ་ཡུས་མཁལ་ནད་ཚ་གྲང་སེལ། །རྒྱ་མཚོ་
ཝུ་བས་ཟ་འཕྲུག་སེལ། །འོམ་བུ་མེར་བསྲེགས་ཐལ་བས་འབྲུམ་ནག་སྐེམ། །པ་
ཤུག་ཚ་བ་རྙིང་པའི་ཆུ་སེར་འདོན། །ས་ལའི་ཤིང་གིས་ཆུ་སེར་སྐེམ། །ལེབ་རྒན་
ས 72 -



རྩི་ཡིས་རྨ་འདྲུབ་རྨ་ཚད་སེལ། །བུར་ཤིང་དཀར་ཤིང་རླུང་དང་ཁྲག་མཁྲིས་
སེལ། ། ཀླུ་ཤིང་འཁྲུ་ནུས་ཤུ་བ་སོགས་ནད་བསྐྱེད། །ཆར་ཉུང་དུག་ནད་སེལ་
ཤིང་དང་ཁ་འབྱེད། །བཙོས་ཉུང་བརྟེན་གྲོང་སྨུག་པོ་འདུས་ནད་སློང་། །མེ་
ཏོག་གངས་མེའི་འོ་མས་སྟོབས་བསྐྱེད་ནུས། །རྒྱ་གར་ཡུལ་དུ་ཨ་ཕིམ་ཞེས་སུ་
གྲགས། །རྒྱུ་མེན་ཁ་འབུས་འདབ་མས་ཆུ་སེར་སྐེམ། །འཇམ་བྱེད་སྲུབ་ཀ་དང༌
མཚུངས་སྐྲན་ནད་བཤིག ། ཧ་ལོ་མེ་ཏོག་རྩ་བསྡོམས་འཛག་པ་གཅོད། །
གངས་མཚན་ ཤ་རུས་རྣག་ཁྲག་མ་ལུས་གཅོད། །གཡའ་ཚན་ཟིང་ངུའི་རླུང་
བསྐྱེད་ཁྲག་ལ་ཕན། །སྤང་མཚན་སྤུ་རུས་བྱང་ཁོག་ངན་ཁྲག་སྐེམ། །སྔོ་ནག་མི་
ཡིས་ཆུ་སེར་ཚིགས་བབས་འབྱིན། །དུར་བས་ཚེ་རིང་མུ་ཟིས་དྲི་ངད་སྦྱོངས། །
ཤུ་དག་དཀར་པོ་ནུས་པ་རྗེས་སུ་མཐུན། །རྗེ་ཁས་རིམས་དང་རྨོ་འགྲམ་སེལ་
བར་བྱེད། །བལ་ནག་སུ་ལུས་བད་ཀན་སྐྱ་བོ་སེལ། །ཨག་མ་ཨིག་ཆུས་བད་ཀན་
ལྗན་ལྗིན་གཅོད། །གཟའ་དུག་གཟའ་གདོན་མེ་དབལ་འཇོམས་པར་བྱེད། །
སྤྱང་དུག་སྲིན་སེལ་ཁྱི་སྤྱང་སྲོག་འཕྲོག་ནུས། །རྐྱང་ཤོག་པ་ཡིས་ཀླུ་ཡི་དུག་ཚད་
སེལ། ། ཀོ་ཏྲང་ངེས་འདྲ་དུག་ནད་མ་ལུས་སེལ། །སུ་མི་དཀར་སེར་དེ་བཞིན་
རིམས་ལ་ཕན། ། སྤུ་དཀར་འབྲུ་ཡིས་སྲིན་གསོད་གཟེར་ལ་ཕན། ། སྤྲུ་ནག་རྩ་
བས་རིམས་ཚད་བསྲུང་ཞིང་སེལ། །ཁུ་བྱུག་རྩྭ་ཡིས་ཚད་རྙིང་རྒྱུ་གཟེར་སེལ། །
ཨ་བན་རི་ཤོས་ཁྲག་གཟེར་ཟུག་ངུ་གཅོག ། སྨན་སེའི་མེ་ཏོག་ཆང་ནད་མཁྲིས་
རླུང་སེལ། ། དྲེས་མ་མེར་བསྲེགས་ཐལ་བས་རྣག་ཁྲག་གཅོད། །ཛཱ་ཏི་བསྐོལ་
ཆུས་ཁར་བཀང་སོ་ནད་འཕྲོག ། སྲན་མའི་མེ་ཏོག་གློ་སྦུགས་གློ་རྣག་སྐེམ། །
བདུད་རྩི་གངས་ཤམ་པ་ཡིས་ཁྲག་སྲིན་སེལ། །སྟོང་རི་ཟིལ་ཅན་འབམ་དྲེག་ཆུ་
སེར་སེལ། །ཕུར་དཀར་ལོ་མ་བསྲེགས་ཐལ་སྲིན་ནད་སེལ། །གཏྟཱ་ཙནཱ་མན་ངག་
རྒྱུད་དུ་མིང་ལ་རྒྱུས་ཟེར། འདུལ་བའི་འོག་གཞིར་འདམ་བུ་མདའ་རྒྱུས་ཟེར། མན་
- 73 -



ངག་རྒྱུད་ཀྱི་མོ་ནད་སྐབས་སུ་གསུངས་ཡང་འདིའོ་བུད་མེད་གཤེར་ཚབས་སེལ། །
བདུད་རྩི་འོད་ལྡན་ལུས་སྟོབས་ཚེ་སྟོབས་སྐྱེད། །འདི་ལའང་རིགས་ལྔ་དག་ཏུ་
ཡོད་པར་མངོན། །འདིའི་འབྱུང་ཁུངས་སྐྱེ་གནས་འཁྲུངས་དཔེ་དང་། །དབྱེ་
བ་ནུས་པ་ཕན་ཡོན་གཞུང་དུ་ལྟོས། ། ཕ་ཁོལ་རྨ་ཁ་སྦོས་ཞིང་ཆུ་སེར་སྐེམ། །
དུད་པས་སྐྲངས་པའི་ནད་འཇོམས་ཆུ་སེར་སྐེམ། །སྔོ་ཡིས་དུག་འདོན་ཅོང་ཞིས་
སེལ་བར་བྱེད། །ར་དུག་ནག་དུག་ཚ་མོ་རྐྱང་བས་སེལ། །བོང་དུག་ཞུ་མར་
བཏང་བས་སེལ་ཞིང་སྐྱུགས། ། སྦྲུང་དུག་རྐང་པ་ཆུ་གྲང་བཅུག་པས་ཕན། །
བྱང་པའི་ཤོག་དུག་དར་ཚུར་ཐང་གིས་སེལ། །དན་རོག་དུག་ཁྲའི་དུག་སྐྱེས་
ཙམ་ཕུར་བཏང༌། །ཐར་ནུ་དུར་བྱིད་དུག་སྐྱེས་བཅའ་ཡོས་བཟོའོ། །བབ་ཛྫ་འོ་ .
དུག་མར་ཞུ་ཚ་མོས་སེལ། །སྦྲུལ་གྱི་ལྤགས་དུག་གླ་རྩིས་ཆུས་བྱུགས་ནས། །ཟན་
དྲིལ་མེར་བསྲེགས་ལྷག་པ་གཞུར་བས་སེལ། །གཡའ་དུག་ཚ་བ་གསུམ་གྱིས་སེལ་
བར་བྱེད། །ཐང་ཕྲོམ་དཀར་ནག་མྱོས་དུག་གང་ཆུས་སེལ། །ལྷན་སྐྱེས་ཤ་དུག་
ཕལ་ཆེར་གོ་ཤས་སེལ། །ཤོ་ཡི་གྱུར་དུག་བཀྲུ་སྨན་དག་གིས་སྦྱོང་། །དབྱི་མོང་
ཆུ་མ་རྩི་དང་འོལ་མོ་སེ། །ལྤགས་ནད་མ་བྱུང་དུག་སྐྱེས་རྨར་གྱུར་ན། །འོ་མར་
བྲག་སྤོས་བཏབ་པ་བྱུགས་པས་སེལ། །ཉི་མས་པགས་པའི་ནད་རིགས་ཟེར་དུག་
འཇོམས་ཞེས་བཤད་པ་ལྟར་རོ། ། ་ ་
གཞུང་དོན་བྱེ་བྲག་ཏུ་བཤད་པ་ལ།
གཉིས་པ་གཞུང་དོན་བྱེ་བྲག་ཏུ་བཤད་པ་ལ་གཉིས་ཏེ། །སྤྱི་དོན་དང་།
ཚིག་དོན་ནོ། །
སྤྱི་དོན་ལ།
དང་པོ་ནི། དྲི་ཚིག་དངུལ་དཀར་མེ་ལོང་དུ། །གང་གཏོང་རྒྱུའི་སྨན་གྱི་
ངོས་འཛིན་པ། །གང་དུ་གཏོང་ཡུལ་ནད་ཀྱི་དམིགས། །ཇི་ལྟར་གཏོང་ཚུལ་
- 74
་



སྦྱོར་བའི་ལག་ལེན། །སྦྱོར་ཚད་ལྡན་པའི་སྨན་གྱི་ཕན་ཡོན་བཤད་པ་དང་བཞི་
ལས། དང་པོ་སྨན་གྱི་ངོས་འཛིན་པ་ལ། ངོ་བོ་དང་དེའི་ཡོན་ཏན་གཉིས།
གཉིས་པ་ནད་ཀྱི་དམིགས་དབྱེ་བ་ལ། གནས་དང་རིགས་གཉིས། །གསུམ་པ་
སྦྱོར་སྡེའི་ལག་ལེན་ལ་རང་སྟོབས་གཞན་སྟོབས་གཉིས། བཞི་བ་སྦྱོར་ཚད་
ལྡན་པ་སྨན་གྱི་ཡོན་ཏན་ལ་ཞི་བ་དང༌། གསོ་བ་གཉིས་གཉིས་ཏེ་བརྒྱད་ཀྱི་
ངེས་པ་ལས། དང་པོ་ནི། ཡོན་ལག་བརྒྱད་པར། སྨན་ངོ་ཤེས་བར་བྱ་
ཐབས་ལ། །མི་ཤེས་པ་ཡི་རྒྱུ་གསུམ་སྟེ། །མ་ཐོས་མ་གོ་མ་མཐོང་ན། །ནང་གི་
གེགས་ཞེས་བྱ་བ་སྟེ། ། དང་པོ་མིང་རྣམས་ ཐོས་པར་བྱ། ། དེ་རྗེས་བལྟ་ཞིང་
ལེགས་ པར་བརྟག ། གང་དང་གོང་ལ་བཤད་པ་ནི། ཡང་དང་ཡང་དུ་
འདྲིས་པར་བྱ། །ཕྱི་ཡི་གེགས་ནི་གསུམ་ཡིན་ཏེ། །སྐྱེ་ས་ཡུལ་གྱིས་བསྐལ་བ་
ནི། །གྲང་པ་དྲོས་སར་སྐྱེས་པ་ཡིན། །བཏུ་བ་དུས་ཀྱིས་བསྐལ་བ་ནི། །དཔྱིད་
དབྱར་སྟོན་དུས་བཏུས་པ་ཡིན། །སྨན་ཅིག་ཡིན་རུང་དེ་མི་འོདྲ། །བཏགས་པ་
མིང་གིས་བསྐལ་བ་ནི། །རང་རང་ཡུལ་གྱི་སྐད་ཀྱིས་ནི། །ངོ་མི་ཤེས་པའི་གནས་
སུ་འགྱུར། །གཞན་ཡང་རྣམ་གྲངས་མིང་དང་ནི། །བསྡུས་པའི་མིང་ཡང་ཤེས་
པར་བྱ། །ཞེས་བཤད་པ་དེ་ལ། །
ག་བུར་ནི། དཔེར་བརྗོད་དུ། ག་བུར་རྐང་འཐུང་ལ་རེག་པའི། །
ཞེས་སོགས་ཀྱིས་ཤིང་ཀ་པུ་རཱ་ཞེས་སམ། །ག་བུར་ཤིང་དེའི་ཐང་ཆུའམ་ཚི་བ་
འཐུ་དུས་ཀྱི་ནམ་ཟླ་བསིལ་དྲོད་སྙོམས་གསུམ་ལས་ག་བུར་རིགས་གསུམ་བྱུང་བ་
ཡིན་ཏེ། །དེ་ཡང་མང་དང་། སྟག་ཟིལ། ཤེལ་དང་གསུམ་མོ། །རྒྱ་ནག་དུ་
དེ་ལ་པཉྩ་ག་བུར་ཞེས་དང་། རྒྱ་གར་ཤར་ཕྱོགས་སུ་བྷི་མ་ག་པུ་ར་ཞེས་པ་བོད་
སྐད་དུ་དྲི་མེད་ག་བུར་རམ། །འཇིགས་བྱེད་དམ། །འཇིགས་སྡེའི་ག་བུར་ཏེ་
ཤིན་ཏུ་བཟང་བ་ནུས་པ་ཆེ་བ། མཆོག་ཏུ་གྱུར་པ་ཡུལ་ལྷོ་ཕྱོགས་ནས་ཡོང་
- 75 -



ངོ༌། །ཞེས་བཤད་ན་ཡང་། །སྨན་མིང་རྒྱ་མཚོར། །ག་བུར་ནི་རིགས་གསུམ་པོ་
དེ་ཡི་ཁོངས་སུ་འདུས་པར་གསུངས་ཏེ། །ངོ་བོ་ནི་ཕྱི་མ་རྒྱུད་དུ། མང་ནི་སེར་
ལ་སྣ་རིང་མཉེན་ལ་ཡང་། འཇམ་ལ་བསིལ་བས་རླུང་ལྡན་ཚད་པ་སེལ། །
སྟག་ཟིལ་མདངས་སེར་སུལ་མང་ཕོ་ཅོང་འདྲ། ། མང་བས་རྩུབ་བསིལ་ཚ་བ་
ཀུན་ལ་རྒྱུག ། ཤེལ་ནི་དཀར་ལ་ཀྲོན་ཏེ་འཁྱགས་པ་འདྲ། །ཤིན་ཏུ་བསིལ་
བས་རྒྱས་ཚད་རྐྱང་པ་འཇོམས། །ཞེས་དང་།: མིང་ཐུན་མོང་དུ། ། སྒྲ་སྦྱོར་
ངེས་པར། ཀ་པུ་ར་དང་། ཤི་ད་ར་རྨ་དང༌། ཤ་བཱི་དང༌། ཙན་དུ་དང་།
ནཱི་བུ་ཀ་ར་དང༌། ཡུ་ཏྲི་ཀ་དང༌། ཤམ་ཏ་ཡ་ར་ཛཱ་དང་། ཏུ་ཤ་ར་དང་ཏུ་
ཧི་ན་དང་། ཧི་ལ་དང་། དེ་དག་ནི་ག་བུར་གྱི་མིང་ཡིན། ཞེས་དང༌།
གཉིས་པ་དེའི་ཡོན་ཏན་ནི་རོ་ཁ་བའི་ཁ་ཚ་བསྐ་བ་དང་བཞི། དེས་མཐུན་གྱི་
ནུས་པའང༌། ཡང་རྩུབ་བསིལ་རྟུལ་སླ་མཉིན་སྐྱ་གཡོ་གྲང་བ་རྣམས་འབྱུང་
ཞིང་། ཞུ་རྗེས་ཀྱང་ཁ་བར་ཞུ་བའོ། །གཉིས་པ་ནད་དམིགས་ཀྱི་དབྱེ་བ་ལ་
གནས་དང་། རིགས་གཉིས་ལས། དང་པོ་ནི། ཕྱི་ནང་གཉིས་སུ་མེད་
པའི་ལུས་སོ། །གཉིས་པ་རིགས་ནི། ཚ་བ་ཁོ་ནའོ། །གསུམ་པ་སྦྱོར་སྡེའི་ལག་
ལེན་ནི། རང་སྟོབས་དང་། གཞན་སྟོབས་གཉིས་ལས། དང་པོ་ནི་ག་
བུར་གྱིས་ཚད་ནད་ཀུན་སེལ་ཞིང་བསིལ་བར་གྱུར་པ་སྦྱོར་བའི་དབང་གི་མ་
བསྒྱུར་ན། ཡང་རྩུབ་སོགས་དང་ལྡན་པས་ཚ་བར་བཟློག་ལ། གཉིས་པ་
གཞན་སྟོབས་ཅན་ཡང་། སྨན་གྱི་རྒྱལ་པོ་ག་བུར་ཡང་། །ཅུ་གང་བློན་གྱིས་མ་
བསྒྱུར་ན། །ནུས་པ་རྩུབ་པས་ཚ་བར་བཟློག །ཅེས་གསུངས་ཏེ། ག་བུར་ཅུ་
གང་སྦྱར་བས་བསིལ་ལ་འཇམ་པར་འགྱུར་ཞིང༌། རོ་ཁ་བ་སོགས་བཞི་ལས།
ཞུ་རྗེས་ཁ་བས་ སྟོབས་འཕེལ། ཛཱ་ཏི་སུག་སྨེལ་ཅུང་ཟད་བསྲེས་པའི་ཟིལ་་
གནོན་བྱས་ཏེ། ཆང་སྦྱར་བསྟེན་པས་བད་རླུང་མི་སྐྱེད་ཚ་བ་སེལ། བཞི་བ་
- 76 -ཁ



སྦྱོར་བ་ཚད་ལྡན་སྨན་གྱི་ཡོན་ཏན་ཞི་བ་དང་གསོ་བ་གཉིས་ལས། དང་པོ་ནི།
དེ་ཉིད་དང་པོ་ཕོ བརྭ་བརྒྱུད་དེ་དལ་གྱིས་བཤིག་ནས་མཆིན་མཁྲིས་སོགས་སུ་
སླེབས་པ་ནང་དུ་ཁྲག་མཁྲིས་ཀྱི་ཚ་བའི་རླུང་ཞི་བར་བྱས་པས། རུས་ཚད་ཀྱི་
སྟེང་དུ་སྨན་ནུས་ཁྲིད་དེ། ཕྱིའི་ཚད་པ་རང་ཞིར་འགྲོ་བའོ། །གཉིས་པ་གསོ་
བ་ནི། ཚད་པ་ཞི་བ་དང་། གྲང་བའི་ཁམས་ཉུལ་བས་གྲང་བ་མི་སྐྱེ་ཚ་བ་ཞི་
བ་ནི་ཡོན་ཏན་ནོ། །
དེ་བཞིན་དུ། ཙན་དན་སོགས་ལའང་མཚན་ཉིད་རྒྱུའི་ནུས་པ་དང་།
རོ་དང་ལྷན་ཅིག་འབྱུང་བ་འབྲས་བུའི་ནུས་པ། སྦྱར་ཐབས་ལག་ལེན་གྱིས་
གནོད་བྱ་གནོད་བྱེད་ཀྱི་མཚན་ཉིད་དང་འཕྲད་པ་ལས་འཕེལ་འགྲིབ་དུ་གྱུར་
ཚུལ་གྱིས་རྒྱུ་མཚན་ཞིབ་བར་བྱར་ཡོད་ནའང་། ཧ་ཅང་ཕྲ་བ་ཀུན་གྱི་གོ་བར་
དཀའ་བ་དང་ཡི་གེའི་འཇིགས་པས་དེ་ཙམ་མོ། །
ཙན་དན་དཀར་པོ་ལ་སྨན་ངོ་གསལ་བྱེད་དུ། རིགས་དཀར་པོ།
དམར་པོ། སུ་རུ་ཙན་དན། སྨུག་པོ་དེ་བ་དྷ་རུ་སྟེ་ཤུག་པ་ཙན་དན་ལའང་
འཇུག་པའི་སྐབས་ཀྱང་ཡོད་གསུང་པ་དང༌། གཞན་ལ་ཨ་སྒྲ་ཙན་དན་ཞེས་
ཀྱང་འབྱུང་ཞིང༌། ལིར་ཙན་དན་ཞེས་པ་ལ། མ་བསྡུས་ན་ཙན་དན་ཞེས་
བསིལ་བྱེད་ཅེས་པ་དང༌། སྒྲ་སྦྱོར་ངེས་པར་དཀར་དམར་སེར་གསུམ་དུ་
བཤད་ཅིང་རྒྱལ་པོའི་བཀའ་ཆེམས་སུ། སྦྲུལ་གྱི་སྙིང་པོ་འོག་མིན་ན་ཡོད་པ་
དང༌། གོ་ཤི་ཤ་རི་པོ་ཏ་ལ་ན་ཡོད་ཅིང་། མཚན་མོ་ཟླ་བའི་འོད་འཕོག་ན་མེ་
ཏོག་དམར་པོ་ཁ་ཕྱེ་པ་དང་། ས་མཆོག་རྒྱ་མཚོའི་འགྲམ་གྱི་འཕགས་པའི་སྐུ་
ལ་མཆོད་པའི་སླད་དུ་མཁའ་འགྲོ་མས་འོག་མིན་ནས། མེ་ཏོག་བླངས་པ་་
བདུད་རྩིས་བྲད་པ་སྡོང་བོར་གྱུར་པ་བྱེ་མའི་འོག་ཏུ་ནུབ་པ་ལས་སྤྲུལ་དགེ་སློང་
གི་ཇོ་བོ་མཆེད་སྐུ་རང་བྱོན་དང་། ཙན་དན་གྱིས་དུམ་བུ་བླངས་པར་གསུང་
- 77 -



ནའང་། ཙན་དན་ངོ་བོ་གཅིག་ལ་མིང་གི་རྣམ་གྲངས། ཨ་མ་ར་ཀོ་ཥའི་རྒྱུ་
དཔེར། ཏམ་ལ་པཎྜི་ག་ཎ། ཧ་རི་ཙན་དན་ཞེས་པ་ཡོད་ལ། དེ་ནི་ཏིལ་
འདབ་ཅན་དང༌། ས་མཆོག་དང་། ཧ་རི་ཙན་དན་ཞེས་བྱ་བར་འགྱུར་བ་
ཡིན་ ཏེ། འགྲེལ་ པར་ ཙན་དན་དཀར་ པོ་ ལ་ གསུམ་ སྟེ། ཏེ་ ལ་ པཎྜི་ཀ།
ཏིལ་མར་འདབ་ཅན་ཞེས་བྱ་བའི་ཅན་ཕྱོགས་སུ་སྐྱེ། ཞེས་པའོ། །ཧ་རི་ཙན་
དན་ཞེས་པ་ལ། ཧ་རི་ནི་སྦལ་བ་སྟེ། དེའི་དབྱིབས་ཅན་གྱི་རི་བོ་ཞིག་ལ་སྐྱེ་
བས་ཧ་རི་ཙན་དན་ཞེས་བྱའོ། །ཞེས་དང་། སྒྲ་སྦྱོར་ངེས་པར་ཙན་དན་དང་།
གྷནྟ་སཱ་ར་དང་། གོ་ཤིཎྜ་དང་། ཤཱི་ཏ་ཙན་དན་དང་། བྷ་ཏྲ་ཤི་ཡམ་དང་།
མ་ལ་ཡ་ཛམ་དང་། ཏི་ལ་པནི་ཀ་དང༌། དེ་དག་ནི་ཙན་དན་དཀར་པོའི་
མིང་ཡིན་ནོ་ཞེས་དང་། སྦྲུལ་གྱི་སྙིང་པོ་ཞེས་པ་ཙན་དན་དཀར་པོའི་སྡོང་བོ་
དེ་ནི། རང་བཞིན་གྱིས་རེག་བྱ་བསིལ་ཞིང་། ག་བུར་གྱིས་ཚིམ་པ་དང་ལྡན་
པས་སྦྲུལ་རྣམས་ཉིན་པར་ཚ་བས་གདུང་པའི་ཚེ་རི་དེ་ལ་འཁྲིལ་ཏེ་གནས་པས་
སྦྲུལ་གྱི་སྙིང་པོ་ལྟར་འབྱུང་བ་ལ་འདྲ་བ་རྒྱུ་མཚན་གྱི་སྒོ་ནས་མིང་དེ་ལྟར་་་་
བཏགས་པ་ཟེར་རོ། །ཡང་ཙན་དན་དཀར་པོ་ངན་པ་ཞིག་འབྱུང་བ་ནི་ཙན་
དན་གྱི་ནགས་ན་གནས་པའི་ཤིང་འགའ་ཞིག་ལ་ག་བུར་གྱི་དྲི་བསུང་འགོས་པ་
འདྲ་བ་ལྟར་འབྱུང་ཞིང༌། ས་སྐྱ་པཎྜི་ཏ་ཆེན་པོས། མ་ལ་ཡ་ལས་འོངས་པ་
ཡི། །སྡོང་དུམ་ཕལ་ཡང་རིན་ཐང་ཆེ་ཞེས་གསུངས་པས་བཟང་པ་ནི་དངོས་སྟེ་
ངན་པ་ནི་དེ་ལྟར་ཤེས་པར་བྱའོ། །མིང་སྒྲ་སྦྱོར་ངེས་པར། ཀ་ལི་ས་ཀ་དང༌།
སི་ཏོ་པ་རམ་དང་ཤིང་ན། བར་ཎ་སྲ་དང་། ཛ་ནི་ཎ་དང་། བཎ་གི་ཏ་
དང་། ནིམ་དང་ཞེས་དང༌། དམར་པོ་ལ་དེ་ཉིད་དུ། རཀྟ་ཙན་དན་དང་།
རཀྟ་ས་ར་ཀ་དང་། ཅི་ཏི་ར་དང་། གླུ་ཅན་དང་། པ་ར་ཀྟ་དང་། ཧ་རི་
ཙན་དན་དང་། དེ་དག་ནི་ཙན་དན་དམར་པོའི་མིང་ཡིན་ནོ། །ཞེས་དང་།
- 78 -



འཕགས་ཡུལ་པཎྜི་ཏ་གོ་ཏ་ལའི་གསུངས་ལས་ཀྱང་། ཤུ་ཀླུ་ཙནྡན། ཞེས་པ་
ཙན་དན་དཀར་པོ་དང་། སི་རི་ཁན་ཊར་དང༌། རཀྟ་ཙནྡན་དང་། ལ་ལ་
ཙནྡན་ཏེ་དེ་གསུམ་ཙན་དན་དམར་པོའི་མིང་ངོ༌། །
ཨ་ག་རུ་ནི། སྨན་ངོ་གསལ་བྱེད་དུ། རིགས་ནག་པོ། དམར་པོ།
སྨུག་པོ། དུ་རུ་ཀ་གོ་སྙོད། ཨ་དཀར་སོགས་སོ། །ཞེས་དང་། མིང་འདོད་
འཇོར། ཨ་གུ་རུ་དང༌། ཨ་བྷུ་ནཱ་རཱ་དང་། གུ་རུ་ཞེས་དང་། དུས་་་
འཁོར་དུ་ཨ་ག་རུའི་སྐད་དོད་ལ་གླུ་ཞེས་འབྱུང་ལ། ལོ་ཆེན་རྣམས་ཀྱིས་ཡང་
པ་ཞེས་པར་བསྒྱུར། ཁ་ཅིག་གིས་ཨ་ཀ་རུ་ཞེས་ཀ་ཡིག་ཏུ་བྱེད་པ་ལེགས་པ་མ་
ཡིན་སྙམ་མོ། །ཡང་ཨ་གུ་རུ་ལྕི་བ་མ་ཡིན་ཞེས་ཏེ། གུ་རུ་ལྕི་བ་ཨ་དགག་ཚིག་
ཡིན་ལ་དེའི་དོན་གྱི་ཨ་གུ་རུ་དང་། ལ་རྒྱུ་མཐུན། ཡུལ་སྐད་ཀྱི་དབང་དུ་
བྱས་ན་ཡང་ལྗི་བ་ལག་ཏུ་ཞེས་ཟེར་བས། ཨ་གླུ་རུ་ཞེས་པ་ནི་ལེགས་པ་ཉིད་དེ།
རྒྱ་བོད་ཐུན་མོང་གི་སྐད་ཡིན་པས་སོ། །འོན་ཀྱང་བྱམས་པ་གླིང་པས། དེའི་
རྣམ་གྲངས་དུ་ཛརྒ་ཀ་དང༌། ཤིང་ཤ་པ་ཞེས་པ་ཡང་བྱུང་། ཤིང་ཤ་པ་དེང་
སང་བོད་སྐད་ཡིན་པར་མང་པོ་ཞིག་འཁྲུལ་སྣང་ཡང་དྲི་ཉལ་ཞེས་ཏེ། འཆི་
མེད་མཛོད་ལས། ཤིང་ཤ་པ་ཨ་ག་རུའི་མིང་གི་རྣམ་གྲངས་ཏེ། རྒྱ་སྐད་དུ་
གྲགས་ཡོད་དོ། །མིང་གཞན་སམ་མནྡྲ་ཀམ་བུས་ལྡན་སམ་ཤི་ཀམ་རྒྱུད་ ལྡན།
ལོ་ཧ་ཀྲི་མི་ཛ་སྲིན་སྐྱེ་བ། མངྒ་ལམ། བཀྲ་ཤིས་པ་ཅན་ནོ། །གོ་ཏ་ལའི་
གསར་འགྱུར་ལས་ཀྱང་། ཨ་ལ་ཨ་ག་ར་སྟེ་ ཨར་ནག་དང་། ཏཱ་ གྷ་རཱ་སྟེ།
ཨ་གར་གོ་སྙོད་མ་ཨ་ར་སྲེ། ཨ་སྐྱེ་རྣམོས། བཟང་ངན་ཡང་བརྡ་སྤྲོད་དུ།
ཨ་གར་བཟང་ངན་མེ་ལ་དྲིས། མེར་བཅུག་དྲི་ཆེ་ཁོལ་ན་བཟང་། ཞེས་ནག་
པོ་རྭ་འདྲ་བ་ཐང་ཆུའི་ཚི་བ་ཡོད་པ། མ་ལླི་གདྷི་ཞེས་སོ། ། -
གྷི་ཝཾ་ལ་རིགས་མཆོག་འབྲིང་དམན་གསུམ་མོ། །མཆོག་གླང་ཆེན་ལས་
- 79 --



འབྱུང་སྟེ། གླང་པོ་ཆེ་ལོ་དྲུག་ཅུའི་དུས་སུ་ཕལ་ཆེར་གླང་ནད་ཀྱིས་འཆིའོ། །
དེ་ལས་ཐར་ནས་སྤོས་ཀྱི་གླང་པོ་ཆེར་གྱུར་ནས་གྷི་ཝང་གི་དྲག་བུ་ཆགས་ཤིང་།
མཆིན་པ་ལས་བྱུང་བ་མཆོག་ཏུ་བཤད་ལ། འབྲིང་གླང་པོ་ཆེ་གཞན་ལས་་
འབྱུང་ངོ་། །དུད་འགྲོ་ཕལ་པ་ལས་བྱུང་བ་དམན་པའོ། །མིང་སིངྒ་ལ། ས་ག་
ལ། གླང་ཆེན་རྩི། གོ་བོ་ཙ་ན། གྷའུ་ལོ་ཙ་ན་སྟེ། གྷི་ཝང་ཞེས་པ་གོ་ཏ་
ལའི་བཞེད། བ་གླང་ལས་བྱུང་བའི་བཅུད་གླང་ཆེན་འཁུན་པའི་མཆིན་ཁྲག་
ཅེས་དང༌། བརྡ་སྤྲོད་དུ། གྷི་ཝང་ཡང་ཞིང་སོ་མི་སག ། དམར་སེར་རིམ་
པར་ཆགས་ན་བཟང༌། ཞེས་སོ། །
ཅུ་གང་ལ་ཤིང་ལས་བྱུང་བ་དང་། ས་ལས་བྱུང་བ་གཉིས་སོ། །སྨན་
ངོ་གསལ་བྱེད་དུ། རྒྱུད་ཀྱི་དགོངས་པར་ཤིང་སྨྱུག་མ་ལྟ་བུའི་རྐང་ལས་འབྱུང་
བ་ཞེས་རྐང་གི་སྨན་སྡེ་ཙམ་དུ་བཞེད་དེ། མེ་ལ་བསྲེགས་ན་དུད་བ་འབྱུང་
ཞིང་རོ་མེད་པའོ། །གཞན་དུ་སྲེ་ཏ་པུ་རི་མ་ཞེས། ཡི་དྭགས་གྲོང་ཁྱེར་རམ།
ཡི་དྭགས་མཆོད་རྟེན་མཚན་མ་སྲེ་ཏ་པུ་ཏི་ལས་བྱུང་བ་དང་། དབྱུག་གི་ཁུ་
བར་འདོད་པའི་དེ་དམར་ངམ་ཡོད་པ་དང༌། དེ་གེའི་གངས་འཁྱམས་དང་།
དེ་ནས་ཕར་ཉིན་ལམ་གཉིས་ན་ཕྲེ་ཏ་པུ་རམ་ཞེས་པ་ནས་བྱུང་བའི་དཀར་ལ་
དམར་ངམ་ཡོད་པ་དང་། གཞན་ཡང་ལ་སྟོད་བྷི་པྲ་པ་ཏའི་ཆུ་བཟང་དང༌།
འབྲི་གུང་གཏེར་སྒྲོན་ཆུ་ཚན་གྱི་རྒྱབ་རི་སོགས་ནས་འབྱུང་བའི་སྔོ་དཀར་ཅན་
དང༌། ཝ་ར་ཎ་སིའི་འཁོར་མོ་འཇིག་ནས་བྱུང་བ་དང་། རྡོ་ཡུལ་ལྷོ་མོན་
སོགས་ནས་འབྱུང་བ་མང་ངོ༌། །མིང་རཱི་ལ་ཁྱི་རི། སྟག་ཤིར་རྩི་འཇམ་སོགས་
དང༌། གོ་ཏ་ལའི་གོསར་འགྱུར་ལས། བྷམ་ཤིང་བྷམ་བ་ལོ་ཞེས་ཤིང་ཅུ་གང་
སོགས། བཟང་ངན་གྱི་དབྱེ་བ་ནི་བརྡ་སྤྲོད་དུ། ཅུ་གང་དཀར་ལ་རོ་མེད་
བཟང་། ཞེས་ཤིང་ལས་བྱུང་བ་མཆོག ས་ལས་བྱུང་བ་དམན་པའོ། །
- 80



གུར་ཀུམ་ལ་རིགས་མཆོག་དམན་གཉིས་ལས། མཆོག་ནི་རི་བོ་སྤོས་
ངད་ལྡན་དུ་སྐྱེས་པ་ལ། དགྲ་བཅོམ་པ་ཉིད་མ་གུང་པས་ཁ་ཆེ་ཁྲི་བརྟན་བར་
རྟེན། སྨན་གུར་ཀུམ་ཞིང་ལ་སྐྱེ་བ་ཡོད་ཅེས། ལེགས་སྦྱར་དུ་ཀུདྷུ་མ་ཞེས་པ་
ཟུར་ ཆག་ པའོ། ། མིང་ གཞན་ མུ་ ཏིག་ ཕྲེང་ བར། གུརྒྱ་ མ། གུར་ ཀུམ།
དྷཱིརཾ། བཱདྷཱ་ཀམ། མེ་ལྡན། ཧ་རི་ཙནྡན་འཕྲོག་བྱེད། བསིལ་བྱེད་པ་
རམ་ཀརྨི་ར། ཁ་ཆེ་མཆོག སྐསྨི་ར་ཛམྨ། ཁ་ཆེ་སྐྱེས་མ། ལོ་ཧི་ཏཱ་
ཙནྡན། བསིལ་བྱེད་དམར། དཱི་པ་ནི། སྣང་བྱེད། སུརྱ། ཉི་མ།
སཾ་ཀོ་ཙཾ་ཡང་དུག་ཁུམས། རཀྟ་སམ་ཛྷ་པ་མ་དམར་པའི་མིང་ཅན། སཾ་ཀོ་ཙཾ།
དྲི་ཞིམ། རཁཱངྒ། ལུས་དམར། ཨགྣི་ཤིག མེའི་རྩེ་མོ། ཀུ་སུ་མཱཏྨ་ཀཾ།
མེ་ཏོག་དོན་ཅན་ཞེས་དང་། འདོད་འཇོར་པི་ཤུ་ན་ཕྲ་མ་ཅན་དང༌། ཛ ཆུ་
སྐྱེས་ལྡན་ཞེས་དང་། སྨན་ངོ་གསལ་བྱེད་དུ། ཀུ་ཀུ་མ་དང་། སིང་མུ་ཐ་
དང་། ཊི་ཅན། དྷུ་ཟི་རྩི། ཀུ་པ་ནི། མཆིན་སྨན་གཙོ་བོ་སོགས་སོ། །
དམན་པ་ལ་བལ་པོ་གུར་ཀུམ་མའོ། བཙུན་མོ་གུར་ཀུམ། ལྡུམ་ར་གུར་ཀུམ་
སོགས་སོ། །བཟང་ངན་གྱི་དབྱེ་བའང་བརྡ་སྤྲོད་དུ། གུར་ཀུམ་དམར་སྨུག་
མཁྲེགས་ན་བཟང་། ཞེས་རྩིའི་རིགས་ཀྱི་སྨན་ནོ། །གོ་ཏ་ལའི་གསར་འགྱུར་
ལས། ཀེ་སར་ཞེས་པ་ཁ་ཆེ་གུར་ཀུམ་དང༌། ཀུ་བུསྒྱུ་ཞེས་པ་བལ་པོའི་གུར་
ཀུམ་ཡིན་གསུངས་སོ། ། ་
སུག་སྨེལ་ནི། ལེགས་སྦྱར་བོད་སྐད་དུ་ཅུང་ཟད་ཟུར་ཆག་པ་ཡིན་
ཞིང་། ཡུལ་སྐད་དུ་ ཨེ་ ལ་ རྩི་ཟེར་ལ། རིགས་ཨེ་ ལ་ ཕྲ་ མོ་ རྒྱ་ སུག་ དང༌།
མོན་སུག་གཉིས། སུམྨི་ལོ་ཞེས་པ། ཨེ་ལ་ཕྲ་མོ་དང་། ཨེ་ལ་སྦོམ་པོ་གཉིས་
ནི། ཀ་ཀོ་ལ་ཡིན་པར་བཤད་དོ། །སྨན་ངོ་གསལ་བྱེད་དུ། སུག་མེ། ཏྲི་
པི་ཏྲི། སེ་དྷར་རིགས་ཞེས། སུག་སྨེལ་སྤུ་མེད་རྒྱུག་ན་བཟང་ཞེས་སོ། །གོ་
= 81
-
་



ཏ་ལའི་གསར་འགྱུར་ལས། ཨ་ལ་མ་རྩི་ཞེས་སོ། །
ཛཱ་ ཏི་ ཞེས་ པ་ རྒྱ་ སྐད་དེ། བོད་ སྐད་ དུ་ སྣ་ མ་ ཞེས་ པའི་ དོན་ ཏེ།
འདོད་འཇོར། ཛཱ་ཏིའི་ཤིང་གི་མིང་ནི། སུ་མ་ནཱ་ནི་ཡིད་བཟང་མ་དང༌། །
མཱ་ལ་ཏི་ནི་ཕྲེང་བ་ཅན་དང་། ཛཱ་ཏི་ནི་སྣ་མའོ། ། ཞེས་ཛཱ་ཏིའི་ཤིང་ངོས་
བཟུང་ནས། དེའི་འབྲས་བུ་སྟོན་པ་རྒྱ་དཔེར་ཛཱ་ཏི་ཕ་ལ་ཞེས་པ། ཛཱ་ཏི་
“ སྦུབས་ཅན། ཛཱ་ཏིའི་འབྲས་བུ་ཞེས་པར་བསྒྱུར་ལ། དེའི་འགྲེལ་བར། དེ་
ནས་ཛཱ་ཏིའི་མིང་ལ་ཛཱ་ཏི་སྣ་མའམ། སྲིན་ཤིང་སྣ་མ། ཀོ་ཥ་སྦུབས་ཅན་
དང་། ཛཱ་ཏི་ཕ་ལ་ཛཱ་ཏིའི་འབྲས་བུ་སྟེ། སྤོས་ཀྱི་རྒྱལ་བོ་ལིག་ཤི་པིར་ཞེས་
སོ། །འདོད་འཇོར། མགྷ་ཅེས་པ་མཆུ་ཟླ་སྐྱེས་ཏེ་དགུན་ཟླ་ཐ་ཆུང་ལ་འདི་
བྱུང་བའོ། །བནྡྷ་ཛི་པ་ཀ་ཞེས་པ་མེ་ཏོག་རྩ་ལག་མཚོ་སྟེ་སོར་ཕྲེང་གི་མདོར།
མེ་ཏོག་རྩ་ལག་མཚོའི་མདོག་ལྟར་དམར་པོར་གྱུར། ཞེས་གསུངས་སོ། །ཞེས་
འབྱུང་ལ། སྒྲ་སྦྱོར་ངེས་བར། ཛཱ་ཏི་ཕ་ཏྲི་དང༌། པ་ལ་ལི་ཀ་དང་། ནི་
ཤ་ཡི་ནི་དང༌། འདི་དག་ནི་ཛཱ་ཏི་ཕ་ཏྲིའི་མིང་ངོ༌། ཞེས་པ་རྣམས་སོ། ། .
རིགས་ནི་སྲིན་ཡུལ་གྱི་བྱེ་བྲག་ཞིག་ན་བྱ་ཤང་གི་ཆུ་སྐྱུར་བཟུང་པ་དང་། སྲིན་
པོས་རྡོ་རྗེ་གདན་དུ་མ་ཧཱ་བོ་ངྷིའི་མཆོད་རྫས་ལ་ཁྱེར་བ་རྣམས་ལས་བོད་དུ་བྱུང་
ཟེར་རོ། །གོ་ཏ་ལའི་གསུངས་ལས་ཀྱང་། ཛ་ཡ་པ་ཏྲི་ཞེས་ཛཱ་ཏིའི་མེ་ཏོག་
དང༌། ཛྷ་ཡ་ཕ་ལ་ཨ་རྩེ་ཕ་ལ། ཞེས་པ་གཉིས་ཛཱ་ཏིའོ། །བཟང་ངན་གྱི་དབྱེ་
བ་ཡང༌། ཛཱ་ཏི་སྙི་ལ་ལྕི་ན་བཟང་ཞེས་པའོ། །
ལི་ཤི་ནི་སྨན་ངོ་གསལ་བྱེད་དུ་མེ་ཏོག་གི་སྨན་སྡེར་བཤད་ལ། རིགས་
ཆེ་ཆུང་གཉིས། ཆེ་བ་ཕྱི་བུམ་པ་ལྟ་བུ་ལ་ཧ་ཅང་རྡོག་པོ་ཆེ་བ་ལ་ཤི་དང༌།
གཤེར་ཆེས་ཆེ་བ་ལ་སྐྱེ་བ་ནི་འབྲས་བུ་གཟེར་བུ་དང་འདྲ་ཞིང་དྲོད་ལྷག་པར་
ཆེའོ། །མིང་ནི་ཀུ་པི་སུ་མ། ཀུ་ས་མ། དེ་བ་ཀུ་སུ་མ། ལྷའི་མེ་ཏོག
= 82 -



ཡུལ་སྐད་དུ། ལ་ལཱརྒ་ཟེར། གཞན་ཤཱི་པན་ཛྷ། ཞེས་པ་དཔལ་གྱི་མིང་།
ཅན་ནོ། །བརྡ་སྤྲོད་དུ། ལི་ཤི་ཟངས་ཀྱི་གཟེར་བུ་འདྲ། ཞེས་དང་། ལི་
ཤི་ལ་ཤིག་མེད་ན་བཟང་ཞེས་སོ། །
ཀ་ ཀོ་ལ་ལ་རིགས་པགས་པ་མཐུག་པའི་སུལ་ཅན་ལ་རྒོད། པགས་པ་
སྲབ་ཅིང་རྩེ་རྣོ་བ་ལ་གཡུང་སྟེ། རིགས་གཉིས་སྦོམ་པོ་སོགས་སོ། །ཞེས་དང་།
ཀ་ཀོ་ལ་ནི་སོབ་ན་བཟང་། ཞེས་དང་། སྒྲ་སྦྱོར་ངེས་པར། སད་སྟེ་ལ་
དང༌། བྲི་ཧང་ལེབ་དང༌། སྐུ་ལེ་ལ་དང་། རྟག་ཏུ་གྷན་རྟི་ཀ་དང་། དྲི་
དྷི་བ་དང་། དྲི་དེ་བི་བུ་ཏི་དང༌། ཧྲི་ད་ཐིད་ཀ་དང་ཀནྟ་ཀ་དང་པ་ཏྲ་ཞེས་
ཨེ་ལ་སྦོམ་པོའི་མིང་གི་རྣམ་གྲངས་སོ། །ཞེས་དང་། གོ་ཏ་ལའི་གསར་འགྱུར་
ལས། བྷུ་ཛི། ཨ་ལ་ལ་ཨ་ཙི་བྷ་ཏི་ཨ་ཙི་ཞེས་སོགས་སོ། །
གླ་རྩི་ནི་སྨན་ངོ་གསལ་བྱེད་དུ་འབྲུམ་པ་ཅན་བཟང་ངོ༌། མིང་ནི་ཙམ་
པ་ཁི་ར། མར་ཛཱ་ལྗང་ལི། མི་ཁ་མ་ར་ཞེས་པ་རི་དྭགས་མྱོས། མི་ཁ་ནཱ་བྷི་
ཞེས་པ་རི་དྭགས་ལྟེ་བ། ལྟོ་པའི་དྲི། དྲི་ཅན་ལྟེ་བ། འདོམ་གྱི་ངར་རྩི།
སྦྲུལ་དུག་པ་ཞེས་པ་ལ་མ་གི་ཏ་ཞེས་པ་དངུལ་ཆུ་དུག་ཕྲལ་དང་། བསེ་རུ་
དཀར་པོ་དང་། བཙོང་དང་སུ་མི་སྨན་རྣམས་ལའང་འཇུག་པའི་སྐབས་ཀྱང་
ཡོད་པས་ཤེས་པར་བྱའོ། །ཞེས་བཤད་ལ། མིང་གཞན། གླུ་རི། གནྡྷོ་ཙོ་
ལིཀྐ་སྟེ། དྲིས་གོས་ཅན། མི་ག་མ་ཐ། རི་དྭགས་ཀྱི་ཆང་། མ་དམ་ཀ་
ཞེས་པ། མྱོས་པའི་མཚན་མ། གནྟ་ཤེ་ཁ་ར་དྲི་ཐོད་ཅེས་ཡུལ་སྐད་དུའང་།
ཀ་པཱུ་ར་ཟེར་རོ། །བཟང་ངན་ཡང་མཁའ་འགྲོ་རྒྱ་མཚོར་ཡང་ལ་སྣུམ་པ་གླ་རྩིའི་
མཆོག ། ཅེས་གསུངས་སོ། །
དོམ་མཁྲིས་ནི། ཊི་ཛ་དེ་རི་འཚོ་བ་གསུམ་གྱི་མཁྲིས་པ། ཨ་ཡུ་
པུཎྜ་སྲོག་གི་མེ་ཏོག དྲི་ཛི་ཏ་རི་ཐུགས་ཀར་མེ་ཉམས། ཡང་ན་མིང་བྷ་ལུ་
ག83 -



དོམ་བཏྟི་མཁྲིས་པ་ཡིན་ས། བྷ་ལུ་བཏྟི། ཞེས་དང་། སྨན་ངོ་གསལ་བྱེད་
དུ། ནགས་གསེབ་གཡས་ཀྱི་བཅད་འབྱོར། རྩ་སྡོམ་ཤུགས་ཆེན་སོགས་་་
སོ། །རིགས་ནི་དབྱར་དགུན་གྱི་དབྱེ་བས་གསེར་མཁྲིས། གཡུ་མཁྲིས་གཉིས་
སོ། །བཟང་ངན་གྱི་དབྱེ་བ་ནི། དོམ་མཁྲིས་བཟང་ངན་ཆུ་ལ་འདྲི། ཆུ་ལ་
ཀ་བ་འཛུགས་ན་བཟང༌། ཞེས་སོ། །
ཨུཏྤལ་ནི་སྨན་ངོ་གསལ་བྱེད་དུ་རིགས་མེ་ཏོག་གམ། ཁ་དོག་གིས་ཕྱེ་
བ་ སེར་ དཀར་ དམར་ གསུམ། ཆེ་ཆུང་ འདབ་ མ་ མང་ ཞུང་ གི་ དབྱེ་ བ།
དངོས་ནི་ཨུཏྤལ་ཞེས་ངོ་བོས་དབྱེ་བར་བཤད་ལ། མིང་ནི་སྔོན་པོ་ལ། ཨཱི་ནི་
བ་ར་སྟེ་དཔལ་ཁ། ཞེས་སོ། །དཀར་པོ་ལ་ས་སྒྲོག་ས་མོས་སོ། །དཀར་པོ་ལ་
ཀ་ཀ་ན་དྷའོ། །ཞེས་ཚིག་གཏེར་དུ་བཤད་དོ། །གཞན་དུ་ནི་ལོཏྤ་ལ། སྔོན་པོ།
རཀྟཧྥ་ལ། ཨུཏྤལ་དམར་པོ་ཨུཏྤལ་དཀར་པོའོ། །ཞེས་དང་། སྤྱི་མིང་ནི་
ཨུཏྤལ་ སྟེང༌ དུ་ འཐུང༌ ཀུ་ བ་ ལ་ སྟོབས་ ངན། དཔལ་ དགའ་ ཞེས་ དང་།
གསུང་རབ་ཏུ་གྲགས་པའི་ཨུཏྤལ་ནི། དེང་སང་གི་དུས་སུ་དཀོན་པར་སྣང་
ངོ༌། །རྫ་རི་སོགས་སུ་སྐྱེ་བའི་ཨུཏྤལ་ཞེས་ཅུང་ཟད་རྐང་པས་སྟེང་དུ་འཐུང་པའི་
་ ཟིལ་པ་རྒྱུན་དུ་གནས་པ། དྲི་ཞིམ་རོ་བསྐ་ཁ། མེ་ཏོག་དཀར་སྔོ་དམར་
གསུམ་ཡོད་པ་འདི་ཨུཏྤལ་གྱི་མཚན་ཉིད་ཡིན་པ་འདྲའོ། །ཞེས་རྐྱང་ཤོག་སྔོན་
པོ་དང་། རབ་བསིལ་སོགས་ལ་ངོས་འཛིན་པ་ནི་འཐད་པར་མ་མཐོང་ངོ༌། །
གེ་སར་གསུམ་ཞེས་པ་ལ། ནཱ་ག་པུཥཱ་ཞེས་པའི་ནཱ་ག་ཀླུའམ་གླང་པོ་
ལ་འཇུག་ཅིང་། པུཥྛ་མེ་ཏོག་ལ་འཇུག་པས། ཀླུའམ་གླང་པོའི་མེ་ཏོག་དང་།
ནཱ་ག་གེ་སར་ནི་ནཱ་ག་ཀླུ་སྟེ་པ་ར་ཞེས་པ་སྐྲ་རྟུལ་ལ་འཇུག་པས་ཀླུའི་སྐྱ་རྟུལ་ཞེས་
པར་འགྱུར་ལ། འདི་ལ་ཁ་ ཅིག ཕྱི་པདྨ་གེ་སར། ནང་ནཱ་ག་གེ་སར།
དཀྱིལ་པུཥྤ་གེ་སརོ། ཞེས་ཟེར་ཡང་། གེ་སར་གསུམ་ཀ་འདི་ལ་འདོད་པ་མི་
- 84 -



འཐད་དེ། མེ་ཏོག་གི་ཕྱི་ནང་ལ་གེ་སར་གྱི་སྒྲ་མི་འཇུག་ཅིང་། བརྒྱད་པའི་
རང་འགྲེལ་དུ། པདྨ་གེ་སར་པདྨའི་ཟེ་བ་དང་། ཞེས་འབྱུང་བས་སོ། །དེས་
ན་ནཱ་ག་ཞེས་པའི་ཤིང་དེའི་མེ་ཏོག་ལ་ནཱ་ག་པུཥཱ། ཟེའུ་འབྲུ་ལ་ནཱ་ག་གེ་སར་
ཞེས་པ་དེ་གཉིས་དང༌། པདྨ་གེ་སར་ནི་པདྨའི་ཆུའི་སྟེང་དུ་འཕྱོ་བ་ལ་འཇུག་
པས། དེའི་མིང་གི་རྣམ་གྲངས་ནི། ཚིག་གཏེར་ལས། རྐང་འགྲོས་བཅིང་
བཟང་རྩིབ་རྙེད་དང༌། །ཨུཏྤལ་ཆེན་པོ་འདབ་སྟོང་བ། ། ཆུ་རྒྱུན་ཆུར་ཉལ་
འདབ་བརྒྱ་དང༌། །ཆུ་སྐྱེས་ཆུ་གནས་མཚོ་སྐྱེས་དང༌། །ཟེའུ་འབྲུའི་གྲོང་ཁྱེར་
སྡོང་བུ་སྐྱེས། །ཆབ་འཁྲུངས་དང་ནི་པུཥཱ་ཀ་ཞེས་སོ། །རིགས་ནི་ཆེ་ཆུང་འདབ་
མ་མང་ཉུང་གིས་དབྱེ་བ་དང་། ཁ་དོག་དཀར་དམར་གཉིས་སོ། །ཕལ་ཆེར་
པདྨ་སྔོན་པོ་མཆོག་ཏུ་བཤད་དོ། །གེ་སར། སྐྲ་རྟུལ། ཟེའུ་འབྲུ་དང་། ཟེ་
བ་རྣམས་ནི་དོན་གཅིག་གོ ། གོ་ཏ་ལའི་གསར་འགྱུར་ལས། རིགས་གསུམ་
དུ་ཡོད་པར་བཞེད་ལ། མིང་སེ་མཱ་ལ་སྟེང་པདྨ་གེ་སར་རོ། །ཞེས་སོགས་སོ། །
ཟི་ར་ནི་དཀར་ནག་སེར་གསུམ་ལས། འཁྲུངས་དཔེར། ཟི་ར་་
དཀར་པོ་ལྡུམ་རའི་ནང་དུ་སྐྱེ། །ལོ་མ་ཕྲ་ལ་ཉ་ག་ཅན། ། མེ་ཏོག་དཀར་པོ་
གདུགས་ཀྱི་ཚུལ། །འབྲས་བུ་དག་ནི་གོ་སྙོད་འདྲ། །རོ་ནི་ཚ་ལ་མངར་བ་་་
ཡིན། །རང་གི་ནུས་པས་བད་ཀན་དང་། ། མ་ཞུའི་ནད་རྣམས་སེལ་བར་་་་་
བྱེད། །ཅེས་དང་། ཟི་ར་ནག་པོ་ལོ་མ་སྣུམ། ། སྡོང་བོ་ཕྲ་ལ་རིང་བ་ལ། །མེ་
ཏོག་སྔོན་པོ་ཆུང་བ་ཡིན། །འབྲས་བུ་ནག་པོ་ལྕགས་ཕྱེ་འདྲ། །རོ་ནི་མངར་སྣུམ་
ཡིད་ཙམ་ཚ། །ནུས་པ་གོང་འདྲ་ཕོ་ནད་སེལ། །ཞེས་དང༌། མིང་ནི། སྙིང་
་ པོ་བསྡུས་པའི་རང་འགྲེལ་དུ། ཨ་ཛ་ཛི་ཟི་ར་དང་། ཤེ་ཏ་ཛི་ཏ་དཀར་པོ་
དང་། ཀཱ་ལ་ཛི་ར་ཟི་ར་ནག་པོ་དང་། ཛི་ར་ན་ཟི་ར་སྟེ་ཟུར་ཆག་པའོ། །
་ ཡུལ་སྐད་ལ་ལར། ལ་ལ་ཕུད་དང་། ཟི་ར་དཀར་པོ་དང་། གོ་སྙོད་གསུམ་
ཡ 85 ཁམ



ཀ་ལ་ཛི་ར་ཞེས་ཀྱང་ཟེར་རོ། །གཞན་ཡང་གོ་ཏ་ལའི་གསུངས་ལས། ཟི་ར་
དཀར་པོ་ལ་ཤེ་ཏ་ཛི་ར་དང་ཛི་ར་སེ་ཏྲ་ཞེས་དང༌། ཟི་ར་ནག་པོ་ལ། བྷི་ཥ་
ཛི་ར་དང་། ཀཱ་ལ་ཛི་ར་ཞེས་དང༌། སྨན་ངོ་གསལ་བྱེད་དུ། དཀར་པོ་
བསིལ། ནག་པོ་དྲོད། སེར་པོ་ཟིན་ཏིག་པ་སྟེ། ལྷོག་འདུལ་ལམ་གཟའ་
དུག་གི་རིགས་སོ། །ལར་ནི་ནག་པོ་ལ། ཟི་ར་ནག་པོ་བདུད་ཀྱི་བཤོས་བུ་འདྲ།
ཞེས་པའི་ལྷོ་ཡུལ་སོགས་ནས་ཐོན་པའི་དབྱིབས་བྲ་བོ་འདྲ་བ་ཞིག་ལ་ངོས་འཛིན་
པར་བྱེད་དོ། །
ལ་ལ་ཕུད་ནི་རིགས་དཀར་ནག་གཉིས་ཏེ། སྨན་ངོ་གསལ་བྱེད་དུ།
དཀར་པོ་ལ་གོ་སྙོད་དཀར་པོ་གླ་བ་གོ་སྙོད་ཟེར་རོ། ངོ་བོ་འཐག་མཁན་སྒྲོན་
བུ་འདྲ། ཞེས་གོ་སྙོད་དེ་ངན་ནོ། །ཡང་ན་རིགས་གསུམ་སྟེ་སེར་པོ་རི་ཐང་
མཚམས་ལ་སྐྱེས། ལོ་མ་ལྕ་བ་འདྲ། མེ་ཏོག་སེར་པོ་འབྲས་བུ་སེར། གོ་
སྙོད་འདྲ་བ་འདི་ལ་སེར་པོ་ཡིན་ལ། བྲང་ཏི་པའི་བཞེད་པར་ཏང་ཀུན་ཟེར།
དཀར་པོ་ཐང་སྐམ་ཤས་ཆེ་བ་ལ་སྐྱེ། ལོ་མ་ཉ་ག་ཅན་མེ་ཏོག་དཀར། འབྲས་
བུ་གོ་སྙོད་ལས་ཕྲ་བ་ཞིག་གོ །ནག་པོ་ལ་མེ་ཏོག་དཀར་ཆུང་རོ་ཚ་བའོ། །མིང་
ནི་ཨ་ཛ་ཝ་ཡི་ནི་ཞེས་སོགས་དང་། གོ་ཏ་ལའི་གསུངས་ལས་ཀྱང་། ར་ན་སེ་
བ། ཨ་ཛ་ཝ་ན་རྣམས་སོ། །
སོ་མ་ར་ཛ་ནི་སྤྱིར་སོ་མ་ཟླ་བ་དང་། ར་ཛ་རྒྱལ་པོ་ལ་འཇུག་ཀྱང་།
འདིར་ སོ་མ་སྦྱོར་བ་དང༌། ར་ཛ་རྒྱལ་པོ་སྟེ་སྦྱོར་བའི་རྒྱལ་པོ་ ཞེས་ སོ། །，
འཁྲུངས་དཔེར་སོ་མ་ར་ཛ་བྱ་བ་ནི། ནགས་རི་མཐུག་པོའི་གནས་ན་སྐྱེ། །
སྡོང་བོ་ཕྲ་ལ་ལོ་མ་ཆུང་། །མེ་ཏོག་ཐང་ཕྲོམ་མེ་ཏོག་འོདྲ། །འབྲས་བུ་བྱི་ལའི་
མཁལ་མ་འདྲ། །རོ་ནི་ཚ་ལ་ཁ་བ་ཡིན། །རང་གི་ནུས་པས་ཆུ་སེར་དང་། །སྲིན་
ནད་མ་ལུས་སེལ་བར་བྱེད། །ཅེས་དང་། སྨན་ངོ་གསལ་བྱེད་དུ། ལྷོ་མོན་
86 -



ནས་འབྱུང་བ་གོང་བུའི་ནང་ནས་འབྲས་བུ་ཆེ་ཆུང་ལ་ཕུག་ས་བོན་ཙམ་ལ་་
དབྱིབས་མཁལ་མ་འདྲ་ཞིང་། པགས་པ་ལ་ནེའུ་ལེའི་རི་མོ་ཡོད་པ་དེའོ། །བྱི་
ལའི་མཁལ་མ་འདྲ། ཞེས་པའི་ཚིག་ལ་འཁྲུལ་ནས། མྱ་ངན་མེད་པའི་ཤིང་
འབྲས་ གཏོང་བ་ སོགས་ནི་ནོར་ རོ། ། ཞེས་དང་། མིང་ ཟླ་བའི་རྡུལ་དང༌།
ཙན་རོ་ཁ་སྟེ་ཟླ་བའི་རི་མོ་དང་། ཨིནྡྷུ་ར་ཛ་སྟེ་ཟླ་ཚེས་ཀྱི་རྡུལ་དང་། སོ་མ་
བལྟ་སྟེ། ཟླ་བའི་ལྷུག་མ་དང༌། སིད་དྷི་མུ་ལ་སྟེ། དངོས་གྲུབ་ཀྱི་རྩ་བ་སྟེ་
སྦྱོར་བའི་རྒྱལ་དང༌། མིང་གཞན་མཛེ་འཛོམས་ན་བྷི་མ་ར་ཏི་མ་ར་ཛོ་སོགས་
སོ། །ཡུལ་སྐད་དུ། བཱང་ག་ཟེར། ཁ་ཅིག་རྙི་བ་ཝ་ན། ཞེས་ཀྱང་བརྗོད་
དོ། །གོ་ཏ་ལའི་གསུངས་པའི། མིང་ནི་བྷི་ཛ་ཡ་ཞེས་པ་དང་། རྒྱ་གར་གྱི་སོ་
མ་ར་ཛ་ལ་མིང་། དྷ་ཧུ་ན་ཞེས་ཟེར་ལ། ཆུ་ནང་གྲོང་བའི་བྱུགས་ལ་འགྲོ་རྨ་
ཎ་ཞེས་ཟེར། ར་གུ་ནཱ་ཐའི་གསུངས་པས་བཱང་ག་སྟེ་ སོ་མ་ར་ཛའོ་ཞེས་་་་་
གསུངས།
་ ཐལ་ཀ་རྡོ་རྗེ་ལ་རིགས་རྒོད་གཡུང་གཉིས་ལས་རྒོད་རྡོག་པོ་ཆེ་ཞིང་
ཁྱིའི་ཕོ་མཚན་འདྲ་བ་ལ་ཀྲི་ཁ་ཡོད་པ། གོང་བུ་སེར་པོ་སུལ་ཅན་གྱི་ནང་ནས་
འབྲས་བུ་ཀྲི་ཁ་ཡོད་པ་ཁྱིའི་ཕོ་མཚན་འདྲའོ། །མིང་ནི་དབང་ཕྱུག་གི་མཚན་མ་
ཞེས་ཛོ་ཀི་རྣམས་རྩིས་ཆེ་ཞིང་སྲིད་འཕེལ་པར་འདོད་པ་དང་། གཡུང་གང་བུ་
ཕྲ་མོའི་ནང་ནས་འབྲས་བུ་སེར་ཆུང་ཁྱིའི་ཕོ་མཚན་འདྲའོ། །དེ་ཡང་འཁྲུངས་
དཔེར། ཐལ་ཀ་རྡོ་རྗེ་ཞེས་བྱ་བ། ། ཤིང་ཕུང་ཕྲ་ཞིང་ཆུང་བ་ལ། །ལོ་མ་་་
འབྲས་བུ་ཆུང་བ་སྟེ། །གོང་བུ་རིང་ལ་འབྲས་བུ་ནི། །ཁྱི་ཡི་ཕོ་མཚན་འདྲ་བ་
ཟེར། །རོ་ནི་ཡིད་ཙམ་ཁ་བ་ཡིན། །རང་གི་ནུས་པས་ཆུ་སེར་སྐེམ། །འདི་ལ་
ཡང་རིགས་གཉིས་ཡོད་པའི་གཡུང་བ་འབྲས་ངན་ཞིང་ཕྲ་ལ་རིང་བ་དེའོ། །
ཞེས་དང༌། མིང་ནི། ཨི་ཤོར་ལིངྒ། ཨི་ཊི་སོགས་སོ། །གོ་ཏ་ལའི་གསུངས་
- 87 – ་



ལས། ས་ཝ་ར་ཞེས་ཟེར་རོ། །རྭ་གུ་ན་ཐའི་གསུངས་ལས། ཙ་ཀ་པ་ཊ་སྟེ།
ཐལ་ཀ་རྡོ་རྗེ་ཞེས་ཟེར་རོ། །སྨན་ངོ་གསལ་བྱེད་དུ། གོང་བུ་ཕྲ་མོའི་ནང་ནས་
འབྲས་བུ་སེར་ཆུང་ཁྱིའི་ཕོ་མཚན་འདྲ་བ་དེའོ། ། ཆང་གང་པ་སོགས་ལ་ངོས་
འཛིན་པ་ནི་ནོར་རོ་ཞེས་པའོ། །
གསེར་ གྱི་ མེ་ ཏོག་ ནི་ སྔོ་སྨན་ གཞན་ ལ་ འཁྲི་ ཞིང་ སྐྱེ་ བ་ ཞིག་ སྟེ།
འཁྲུངས་དཔེར། གསེར་གྱི་མེ་ཏོག་ཅེས་བྱ་བ། །བྲག་དང་གྲམ་ཁྲོད་དག་ལ་
སྐྱེ། །ལོ་མ་དབྱི་ཆུང་བ་དང་འདྲ། ། སྡོང་བོ་ཕྲ་ཞིང་ས་གཞི་ཁྱབ། །མེ་ཏོག་སེར་
པོ་འོད་དུ་འབར། །འབྲས་བུ་བཟོ་བའི་གསོར་དང་འདྲ། ། རང་གི་ནུས་པས་
ཚད་ རིགས་ དང་། ། དུག་ ནད་ མཁྲིས་ ནད་ མ་ ལུས་ འཇོམས། ། ཞེས་ དང་།
མིང་ནི་ས་ན་པུཥྛ།་ ཧེ་མ་པུཊྚ། པ་ཏོ་ལ། གསོར་མགོ བཟོ་ཆུང་ཞེས་
དང་། ཁ་ཅིག་པ་ཏོ་ལ་གསེར་གྱི་མེ་ཏོག་ལ་བྱེད་མོད་ནའང་། གཡུ་ཐོག་
པའི་སྨན་ངོས་འཛིན་པའི་བསྟན་བཅོས་སུ། པ་ཏོ་ལ་ཞེས་པ་རྩ་བ་གདུགས་ཀྱི་
རྐང་འདྲ། ལོ་མ་རལ་གྲི་འདྲ། བཅད་ན་འོ་མ་འཛག མེ་ཏོག་སེར་པོ་
ཡོད་པ། སྐྱེ་ས་རི་ཐང་མཚམས་སུ་སྐྱེ་ཞེས་བཤད་པ་དང་། ཡན་ལག་བརྒྱད་
པར་ཚོད་མ་བྱེད་པར་བཤད་པས། དོན་ལ་རྒྱ་ཁུར་མང་ཡིན་ཞིང༌། འདི་
ནའང་རྩ་མཁྲིས་དང་མ་ནོར་པ་གཅེས། གསེར་གྱི་མེ་ཏོག་ཏུ་འདོད་པ་ནི་
འཁྲུལ་པ་ཉིད་དོ། །འོན་ཀྱང་གསེར་གྱི་མེ་ཏོག་གི་གབ་ཡིག་ཙམ་ཏུ་ཡོད་སྲིད་
དོ། །དེ་ལའང་གནོད་བྱེད་འདི་ལྟར་སྣང་སྟེ་བརྒྱད་པའི་རང་འགྲེལ་ལས། པ་
ཏོ་ལའི་ས་བོན་དང་ཞེས་སྐྱུགས་སྨན་དུ་གཏོགས་པར་བཤད་པས་གསེར་གྱི་མེ་
ཏོག་ཡིན་ནམ་དཔྱད། །
གསེར་གྱི་ཕུད་བུ་ལ་རིགས་མང་པོ་མི་སྣང་། ངོ་བོ་བེ་ཏའི་འབྲས་
ལྟར་རྩྭ་ཡིས་བཏུམ་པའི་ནང་། འཁྲུངས་དཔེར། གསེར་གྱི་ཕུད་བུ་ཞེས་བྱ་
- 88 -



བ། །ཀུ་བའི་ས་བོན་འབྲས་བུ་སྟེ། །སྦྱར་བ་མགོ་བོ་བཅད་པ་འདྲ། །རོ་ནི་ཁ་ལ་
རྩུབ་པ་ཡིན། །རང་གི་ནུས་པས་དུག་ནད་དང༌། །བད་མཁྲིས་སེལ་ཞིང་གྱེན་དུ་
འདྲེན་ཞེས་དང་། སྨན་ངོ་གསལ་བྱེད་དུ། གསེར་གྱི་མེ་ཏོག་ཆེ་ཆུང་ཚད་ལ།
ནག་པོ་སྦྱར་བ་མགོ་བོ་བཅད་པ་ལྟ་བུའོ། །བརྡ་སྤྲོད་དུ། གསེར་གྱི་ཕུད་བུ་
སྦྱར་ཆུང་ཞར་བ་འདྲ་། ཞེས་པ་དེའོ། །
་ དུག་མོ་ཉུང་སྟེ་སྨན་ངོ་གསལ་བྱེད་དུ། རིགས་རྒོད་གཡུང་གཉིས་
ལས་ལྷོ་མོན་སོགས་ནས་འབྱུང་བ་འབྲས་བུ་ཆེ་བ་རྒོད། བོད་དུ་སྐྱེས་པ་འབྲས་
བུ་ཆུང་བ་གཡུང་སྟེ། གཡུང་རྩུབ་དྲོ་བའོ། །ལ་ལ་ནི་འབྲས་བུ་ཆེ་བ་ལ་ཕོ་དུག་
ཉུང་ཞེས་འདོད་ཅིང༌། འདྲ་དཔེར་ཡང་། དུག་མོ་ཉུང་ནི་བྱི་ལྕེ་སྐམ་པོ་འདྲ།
ཞེས་ཟེར་རོ། །མིང་ནི་བརྒྱད་པའི་རང་འགྲེལ་དུ། ཨིནྡྲི་ཡ་བ་ནི་དུག་མོ་ཉུང་
ཡིན་ལ། ཞེས་བཤད་ཅིང་། ཕྱི་མ་ལ་ཨིནྡ་དབང་པོ། །ཡ་བ་ནས་ཡིན་པས་ ་
ན་དབང་པོའི་གནས་ཞེས་པར་འགྱུར། ལ་ལ་ཨིནྡྲ་ཛ་བ། ཞེས་ཀྱང་བྱུང༌།
སམ་བུ་ཊིར། དབང་པོའི་གནས་ནི་ཀུ་ཊ་ཛའི་ས་བོན་ཏེ། ཞེས་བཤད་པ་
ལྟར་སྡོང་བོ་དང༌། འབྲས་བུའི་ཁྱད་པར་ཡིན་པར་མངོན། དེ་ལ་བདྨོ་ཀ་
དང་། སུ་ མུ་ ཁ་ སྟེ་ བཞིན་བཟང་ཞེས་པ་ཡོད་དོ། ། མིང་གཞན། ཨིནྡྲ།
བརྒྱ་བྱིན། དབང་པོ། ལྷ་མིན་དགྲ། ཤོ་མ་ལེ་སོགས་སོ། །གཞན་དུ་ན་
དབང་སོགས་ལའང་ཨིནྡྲ། བརྒྱ་བྱིན་དབང་པོ་སོགས་འཇུག་པའི་སྐབས་ཀྱང་
ཡོད་དོ་ཞེས་དང་། གོ་ཏ་ལའི་གསུངས་ལས་ཀྱང་། བོད་ཀྱི་དུག་ཉུང་ལ།
ཁི་ར་ཀ་ན་དུ་དང་། རྒྱ་གར་གྱི་དུག་ཉུང་ལ་ཀ་ར་རྡོ་ཊི་ཞེས་ཟེར་རོ། །ཞེས་
དང་། སྒྲ་སྦྱོར་ངེས་པར་ཀུན་ཊ་ཛ་དང་། བཙྪ་ཀ་དང་རུ་ཙྪ་དང་། སྲི་ཤ་
ཀ་དོང་ག་རི་མ་ལི་ཀ་དང༌། བ་ན་ཏིག་ཏ་དང་། ཤ་ཀྲ་བྲིག་གླ་དང་། ཀུ་
ཊ་ཛི་དང་། ནི་ལ་པཏྟི་ཀ་དང༌། དེ་དག་ནི་དུག་མོ་ཉུང་གི་མིང་ཡིན་ནོ། །
89 -



ཞེས་པའོ། །
རྒུན་འབྲུམ་ལ་རིགས་མཆོག་འབྲས་བུ་ཡོད་པ། དམན་པ་འབྲས་བུ་
མེད་པ་བཤང་མ་གཉིས། འབྲས་བུ་ཅན་ལ་རྒྱུ་མཚན་དཀར་ནག་གཉིས་ལས་
ནུས་པ་གཅིག་པར་བཤད་དོ། །མིང་ནི་གླ་ནི། ཞེས་བཤད་ཅིང་། ཡུལ་སྐད་
དུ་འབྲ་གྷ་ཟེར་རོ། །དེང་སང་སྟོད་ནས་འབྱུང་བའི་འབྲས་བུ་སྲན་མ་ཙམ་རུས་
པ་མེད་པ་ཞིག་དང་། ཁམས་ནས་ཡོང་བ་ཞིག་དང་། སོག་ཡུལ་ནས་ཡོང་བ་
སོགས་ཆེ་ཆུང་དང་བཟང་ངན་ཡང་ཅི་རིགས་པར་སྣང་ངོ༌། །
འུ་སུ་ལ་སྨན་ངོ་གསལ་བྱེད་དུ་སེར་ནག་གཉིས་ལས། ལྡུམ་རར་སྐྱེ་བ་
འབྲས་བུ་གའུ་ཁ་སྦྱོར་འདྲ་བ་འདི་སེར་པོ་ཡིན་ནོ། །ཞེས་བཤད་ཅིང་། དེ་
ལེགས་སྦྱར་གྱི་སྐད་དུ་རྟ་བྱ། ཕྲལ་སྐད། རྔ་ནི་མ། སློབ་དཔོན་བྷ་ཝ་བྷ་
དྲའི་རྡོ་རྗེ་མཁའ་འགྲོའི་འགྲེལ་བར། ཤ་རྟ་པུཏྤ་རུ་པུའི་མེ་ཏོག་དང་། ཞེས་
དང་། དུས་འཁོར་འགྲེལ་བར། ཤ་ཏ་ཨཾ་ ག་ནི་ ཤ་ཏ་པུཥྛ་པའོ། །ཞེས་
འབྱུང་བས་རྒྱུད་དུ་ཤ་ཏ་ཞེས་པ་ཟླ་ཟེར་ལས་ཤུ་ཏི་ནི་ཤ་ཏ་པུཥྱའོ། །དེ་ནི་མ་
སིའོ། ། ཞེས་བཤད་པའི་ཕྱིར་རོ། ། ནག་པོ་ལ་ཤུ་ཏི་ཞེས་བྱའོ། ། དེ་ཡང་་་་་་
འཁྲུངས་དཔེར། འུ་ སུ་ཞེས་པའི་སྨན་མཆོག་ནི། རྒྱ་གར་ རྒྱ་ནག་ཡུལ་་་
རྣམས་ཀྱི། ལྡུམ་ར་དག་ཏུ་སྐྱེ་པ་སྟེ། ལོ་མ་སྡོང་བོ་མེ་ཏོག་ནི། །གོ་སྙོད་དག་
དང་ཁྱད་པར་མེད། །འབྲས་བུ་གའུ་ཁ་སྦྱོར་འདྲ། ། རོ་ནི་ཚ་མངར་ལན་ཚྭ་
བྲོ། །རང་གི་ནུས་པས་བད་ཀན་སེལ། །མཆོག་ཏུ་སྨུག་པོ་འཇོམས་པར་བྱེད། །
ཅེས་དང༌། མིང་ཐུན་མོང་དུ། རྟ་རྒྱ་དང་། ཤ་ཏ་པུཥཱ་དང༌། ཤ་ག་ཨི་
ག་དང་། ཤུ་སྟི་དང་། ཤ་ཏཱ་ཧཱ་དང་། ཡན་ལག་བརྒྱད་པར། ཟུ་རུ།
སྐོམ་སེལ། ཤ་ཏཱ་ཨ་ནཱ། བརྒྱ་མིང་ཅན་ཡང་ཟེར་རོ། ། ཆ་ལག་ཏུ་སྤུ་མ་
དཀར་པོའི་འབྲུ་ལ་འདོད། ལ་ལ་ཤུ་ཏི་སྣ་འདྲ་མྱོང་ན་ཆུ། དྲོ་ཞེས་སྒ་ལ་
ལ་ 90
ས་



འདོད་ལ། ལ་ལ་དབྱིབས་སྤུ་མ་ལྟ་བུ་ལ་ལོ་མ་སྒོར་ཞིང་ཉ་ག་ཅན་མེ་ཏོག་རྒྱ་
གར་ཀྱི་ལུགས་གདུགས་དཀར་དང་འདྲ་བར་བཞེད། ལ་ལ་མཛོ་མོ་སྣ་ར་ལ་ལ་
འདོད་པས། འབྲས་བུ་ནག་ཆུང༌། སྒང་བུ་དཔལ་སྒང་བར་དེའོ། །སྒྲ་སྦྱོར་
ངེས་པར། ཤ་ཏ་པུཥཱ་དང༌། སི་དང༌། གྷོ་ ཤ་དང༌། ཤ་ཊ་ཧ་དང༌།
ཀ་ར་བྱི་དང་། ཤ་ཕ་ལ་དང་། ཨ་སམ་བུ་ཤི་དང་། མ་དྷུ་ར་ག་དང་། ཚ་
ཏྲ་དང་། སི་མ་ཧ་ར་ལ་པ་ཏྲ་དང༌། དེ་དག་གི་མེ་ཏོག་བརྒྱ་པའི་མིང་ཡིན་
ནོ། །ཞེས་སོ། ། གཞན་ཡང་གོ་ཏ་ལའི་གསར་འགྱུར་ལས། དྷི་ནི་ ཨ་དང༌།
དྷཱ་ནི་ཡ་རྣམས་སོ། །
སྟར་བུ་ལ། སྨན་ངོ་གསལ་བྱེད་དུ། རིགས་འབྲས་བུ་ཡོད་མེད་
ལས་ཕོ་མོ་གཉིས་སུ་བཤད་ཅིང་། འཁྲུངས་དཔེར། སྟར་བུ་གདུག་རྩུབ་
ཚེར་མ་ཅན། ། རིགས་ནི་རྣམ་པ་གཉིས་ཡོད་དེ། ། སྟེར་བུ་དཀར་ནག་གཉིས་ ་
ཡིན་ནོ། །ཤིང་སྡོང་ཆེན་པོ་ལ་སྐྱེ་བ། །ལོ་མ་སྐྱ་ལ་ཆུང་བ་སྟེ། །འབྲས་བུ་གསེར་
གྱི་སྲན་མ་འདྲ། །རོ་ནི་ཁ་སྐྱུར་ལྕེ་ཡང་སྦྲིད། ། སྟར་ཆེན་ནུས་པས་དངུལ་ཆུ་
བཤིག །སྟར་ཆུང་ནུས་པས་གློ་ནད་སེལ། །ཞེས་སྨན་ལ་དེའི་འབྲས་བུ་ཁཎྜར་
བྱས་པའོ། །མིང་ནི་ཤིང་སྟར་ནག་མ། གླ་ཤ་ཤིང་། སྟར་བུ་འམ། སྟར་
ཞུན་ཞེས་སྒྲ་སྦྱོར་ངེས་པར། བ་ཏུམ་བླ་དང༌། ཨོཾ་བླ་གེ་ཏ་པ་དང༌། བྱི་མ་
དང༌། ཤ་དང་བི་དང་། ས་ར་ཤི་བྷིག་དང་། རཀྟ་སྲ་བ་དང་། བེ་ཏ་པ་
ༀ་བླ་དང་། ཨ་བླ་གྲིམ་བདེ་རྟ་ཤ་དང་། དེ་དག་ནི་ སྟར་བུའི་མིང་ཡིན།
ཞེས་དང་། ན་ལི་ཀེ་ར་དང་། སུ་རུང་ག་དང་། རུང་གས་སྙན་དང་ཕ་ལ་
དང་། དྲི་ད་བཱི་ཛ་དང་། མ་ད་བྷི་ཀྵ་དང༌། དྲི་ན་ར་ཙ་དང༌། མཧཱ་ཕ་ལ་
དང༌། དེ་དག་ནི་རྒྱུ་སྟར་རམ། སྟར་ནག་གི་མིང་ཡིན་ནོ། ། ཞེས་དང་།
གོ་ཏ་ལའི་གསུངས་ལས་ཀྱང་རྩྭ་ཀཱ་ཞེས་སོགས་སོ། །
-- 91 -



བསེ་ཡབ་ལ་སྨན་ངོ་གསལ་བྱེད་དུ། བསེ་ཡབ་ཕོ་མོ་གཉིས་ཏེ། ཕོ་
རིགས་བཟང་བ་ནི་ལྷོ་མོན་གྱི་མཐིལ་ནས་འབྱུང་བ་བུ་རམ་རྙིང་བ་བསྒོང་བ་
ལྟར་རིལ་མོ་ཚི་གུ་རྨེ་རུ་རྩེ་འདྲ་བ་འབྱུང་། མོ་རིགས་ཅུང་ཟད་ངན་པ་སྟེ།
ཤིང་ཐོག་དམར་པོའི་ནང་ནས་ཚི་གུ་འཇོང་མོ་བཞི་སྒྲོམ་ཅན་འདི་ཡིན་ལ། མ་
རྙེད་ན་ཐང་ལྷང་ངམ་ཕག་ཟེ་སྨིན་པོས་ཚབ་རུང་བར་བཤད་དོ། །དེ་ཡང་་
འཁྲུངས་དཔེར། བསེ་ཡབ་ཤིང་སྡོང་ཆེ་བ་ལ། །ལོ་མ་ཆེ་ལ་མེ་ཏོག་དཀར། །
གོང་བུ་རིལ་མ་འབྲས་བུའི་དབྱིབས། ། རྨེ་རུ་རྩེ་དང་འདྲ་བ་ཡིན། །རོ་ནི་སྐྱུར་
ལ་ཡིད་ཙམ་མངར་བ་ཡིན། །རང་གི་ནུས་པས་སྨུག་པོ་འཇོམས། །རྣ་བའི་ནད་
ཀྱི་བདུད་རྩི་ཡིན། །ཞེས་སོ། །
སེ་འབྲུ་ལ་རིགས་སྐྱེ་སའི་དབྱེ་བ་ཙམ་མ་གཏོགས་མང་པོ་མེད། །སྨིན་
ཞིང་རོ་སྐྱུར་བ་བཟང་ཞེས་དང༌། འཁྲུངས་དཔེར། སེ་འབྲུ་ཞེས་བྱ་དྲོད་ཀྱི་
ཤིང་། །སྡོང་བོ་གདུགས་ཀྱི་ཚུལ་དུ་འཁྱིལ། །ལོ་མ་སྒོར་ལ་ཆུང་བ་སྟེ། །མེ་ཏོག་
དཀར་པོ་རབ་ཏུ་མཛེས། །འབྲས་བུ་ཀུ་བའི་དབྱིབས་དང་འདྲ། །ནང་ན་་་
འབྲས་བུས་རབ་ཏུ་གང་། །རོ་ནི་སྐྱུར་མངར་སྣུམ་པའོ། །རང་གི་ནུས་པས་བད་
རླུང་སེལ། །ཕོ་བའི་མེ་དྲོད་བསྐྱེད་པའི་མཆོག །ཅེས་དང་མིང་ནི་མན་ངག་
སྙེ་མར་བད་ཀན་མཐར་བྱེད་དེ། མ་ཧུར་ཞེས་བཤད་ཅིང་འདོད་འཇོར།
རོ་ཧི་རྨི། ཧ་ཤ་དུ། ར་རི་མ་པུཥྛ། ཕོ་བའི་གཉེན། ཞེས་དང་། མིང་
གཞན། ཊ་ཊི་མ་ལ། ཡུལ་སྐད་དུ་ཊ་ཏྲི་མ་ཟེར་ཅིང་། ཕ་ལ་ཏ་ཀ་ཡང་
ཟེར་རོ། །གོ་ཏ་ལའི་གསུངས་ལས་ཀྱང་། སི་ར་ས་ཕ་ལ། ཞེས་སོ། །
ཕོ་རིལ་ལ་རིགས་དཀར་ནག་གཉིས་ལས། མིང་ནི། དཀར་པོ་ལ་
སའུ་བན་ཛ་ན། ཤི་ཀྲུ། ན་ལེ་ཤམ་དཀར་པོའོ། །མིང་གཞན་ཨ་པ་ཀུ་ཙ་
དང༌། ཨ་བལྐུ་ཛ་དང་། སོ་བྷཀྵ་ན་དང་། ཧ་རེ་ཎུ་དང་། ཕོ་ཚེ་རི་དང་།
- 92 -



མོ་ཚེ་རི་དང༌། ན་ལེ་ཤམ་དང་། ཡུལ་སྐད་དུ་མ་རི་རྩ་ཟེར། ན་ལེ་ཤམ་
ཞེས་པ་གབ་ཚིག་སྟེ་བོད་སྐད་ཡིན་ནོ། །གོ་ཏ་ལའི་སྨན་མི་འགྱུར་བ་ལས། མི་
ར་ཙི་ཟེར་རོ། །དྲོད་སྨན་རིལ་མོ་ཕོ་བའི་རི་མོར་ཡོད་པ་དེའོ། །སྨན་ངོ་གསལ་
བྱེད་དུ། སོའུ་བྷན་ཛ་ན་གཉིས་ཞེས་བཤད་པ་དང་། སྒྲ་སྦྱོར་ངེས་པར།
ཤི་ཀྲུ་སྒྲ་སྦྱོར་ངེས་པར། ཤི་ཀྲུ་རྣམ་པ་གསུམ་དུ་བཤད་དེ། དེ་ཡང་ཤི་ཀྲུ་
དང་། ཤྲི་ཏ་མ་རི་ཙ་དང་། མུ་ཁ་བྷན་ཛ་དང་། ཨ་ ཏིག་སྣ་ཀ་དང༌།
སོའུ་བྷ་ཛ་ན་དང་། གྲི་ན་གན་ཛ་དང་། སུ་ཏིག་སྣ་དང་། གྷ་ན་སལ་ལ་ཁ་
， དང༌། དེ་དག་ནི་ན་ལེ་ཤམ་སྤྱིའི་མིང་ངོ༌། །ཞེས་དང་། ཤི་གླུ་དང་། ཧ་
རིར་འདྲ་ཤ་ཀ་དང༌། ལུ་ལ་ཀ་ཏྲ་ཀ་དང་། ག་ན་ཚ་ད་དང༌། ཏི་ཐཱ་གྷ་དྷ་
དང་། མ་དྷུ་གི་དང་། ས་མོ་ན་དང༌། གླུ་མ་དང༌། དེ་དག་ནི། ཤི་ཀྲུ་
སྣ་གཅིག་ཧ་རི་ཏ་ཤ་གའི་མིང་ཞེས་དང་། མ་དྷུ་ཤི་ཀྲུ་དང་། མ་སཱུ་ར་དང༌།
སིང་ཧོ་ཀ་མ་རི་དང་། ཤི་ཀྲུ་དང་། ཤི་ཀྲུ་ཀཾ དེ་དག་ནི་དཀར་པོའི་མིང་
ངོ༌། །ཞེས་བཤད་དོ། །མ་ཙ་ད་དང་། ཙམ་ལ་ཛ་དང༌། སྤྲིན་དང༌། ཨུ་
ཤ་ན་དང་། གུན་ཛི་ཏ་དང་། ཡ་དྷུ་དང་། ཡ་བ་ནི་ཤ་དང༌། དྷརྨ་པ་ཏ་
དང་། ཏིག་ནོ་དང་། བྲིང་ཤ་སྟི་ཡ་དང་། གྷ་ན་དང་། དེ་དག་ནི་ན་ལེ་
ཤམ་གྱི་མིང་ཡིན་ནོ། །ཞེས་སོ། །
པི་པི་ལིང་ལ་སྨན་ངོ་གསལ་བྱེད་དུ། ཕོ་མོ་གཉིས་ལས་མོ་རིགས་ཕྲ་
ཞིང་གྲོག་རྐེད་ཅན་བཟང་ངོ༌། ། ཕོ་རིགས་སྦོམ་པའོ། །མིང་ནི་རང་འགྲེལ་དུ།
པཉྩ་ལོ་ཀ་ཞེས་པ་པི་པི་ལིང་ཞེས་དང་། འདོད་འཇོར། ཀྲིཀ་ཀོ་ལ་བྱེད་དེ།
དེ་ཧི། མན་ངག་སྟེ་ཨ་ཥ་ཎ། ཞེས་དང༌། གཞན་དུ་གྲོག་སྨན། དྲོད་
སྨན་འཇོང་ མོ། །ནག་པོ་ ཚན་དེ། སྤྱོད་ནར། ཚ་བ་ལ། ཞེས་དང་།
ཡུལ་སྐད་དུ་པིམ་པ་མི་ཟེར་རོ། །གཞན་དུ་པིཀྵ་ལ་ཞེས་པ་བྱང་ཆུབ་ལྗོན་ཤིང༌།
93 -



སྲོག་ཆགས་གྲོག་མ་པི་ལིང་གསུམ་ཀ་ལ་འཇུག་གོ ། ག་ཛ་པིམ་པ་ལི་ཞེས་པ་
གླང་པོའི་པི་པི་ལིང་ཞེས་པ་གཞན་ལས་བཟང་བ་ལྷོ་མོན་ནས་ཡོང་བའི་མདོག་
ཁམ་པ་རིང་ཐུང་སོར་བཞི་ཙམ་ཡོད་པ་གླང་པོའི་དྲོད་སྨན་ཞེས་བྱའོ། །སྒྲ་སྦྱོར་
ངེས་པར། པིཔྲ་ལི་དང་། མ་ག་རྡོར་སྐྱེས་དང་། ཀྲི་ཎ་དང་། བི་ཎི་ཧི་
དང༌། ཙ་པ་ལ་དང་། ཀ་ན་ད་ང༌། ཨུ་པ་གུལ་ལེ་དང་། མ་ག་ཏི་ག་དང་།
ཤོད་ཊི་དང་། ཀོ་མོ་དང༌། ཨོ་ན་དང༌། ཀ་རུ་དང༌། དེ་དག་ནི་པི་པི་
ལིང་གི་མིང་གི་རྣམ་གྲངས་སོ། །ཞེས་དང་། ནུབ་ཕྱོགས་འཕགས་ཡུལ་གྱི་
པཎྜི་ཏ་གོ་ཏ་ལའི་གསུངས་ལས། པི་པི་ལིང་ཞེས་པ་པི་པི་ལིང་དང༌། པི་པ་
ལི་ལྟ་བུ་ཞེས་པ་པི་པི་ལིང་གི་རྩ་བ་ལ་བཞེད་དོ། །
, སྒ་ལ་རིགས་སྨན་ངོ་གསལ་བྱེད་དུ། སྨན་སྐུ། སྒ་སྐྱ། སྒ་གཤེར་
དང་གསུམ་འབྱུང་ཞིང་། ལ་ལ་དཀར་དམར་གཉིས་སྒེའུ་གཤེར་དང་གསུམ་
མོ། །ཞེས་དཀར་པོ་སྒ་སྐྱ། དམར་པོ་ལ་སྨན་སྒ། བཅའ་སྒ། དོང་གྲ་ཞེས་
དང་། སྒེའུ་ གཤེར་ ནི་ རློན་ པའི་ མིང་ ཡིན་ ཏེ། སྣ་ ཚོགས་ གསལ་ བར།
ཨར་ན་ནི་ཁ་འདམ་སྟེ་བཅའ་སྒ་དང་རོ་ནུས་མཚུངས་པ་ཞིག་གོ ། ཞེས་དང༌།
མིང་ནཱ་ག་ར་དང་། ལི་དོང་གྲ། བྲ་ག་གི་ར། ཤུ་ཀེ་ལ། བེ་ཤཱ་བེ་
ཤུའོ། ། སྒྲ་སྦྱོར་ངེས་པར། ཤུན་ཏི་དང་། མ་ཧོ་ཤ་ཏ་དང་། བྱི་ཤ་དང་།
ན་ག་ར་དང༌། བྱི་ཤ་གེ་ཤཱ་ཛ་དང་། བི་ཤ་དུ་ཤ་དང༌། ཤིངྒ་བེ་ར་དང༌།
ར་ཧུད་ཚ་ཏྲ་དང་། ཀ་ཏ་ཤ་དང་། དེ་དག་ནི་བཅའ་སྒའི་མིང་ཡིན་ནོ། །
ཞེས་དང་། གོ་ཏ་ལའི་གསུངས་ལས་སུ་ཐ་པ་ཏ་ཝ་ཞེས། སྒ་རྒོད་ལ་རིགས་
དཀར་དམར་གཉིས་ཡོད་པའི་དཀར་པོ་ལ་ཟུར་པ་འམ་ཤུ་ཟུར་རོ། །ཞེས་སོ། །
ཙི་ ཏྲ་ ཀ་ནི་སྨན་ངོ་གསལ་བྱེད་དུ། བདུད་རྩི་འབྱུང་ཁུངས་ལས།
ལྕེ་མྱང་ཚ་ཞེས་བྱ་བའི་སྨན། ། ལྷོ་རོང་ཚད་པའི་ཡུལ་དུ་སྐྱེ། ། སྡོང་བོ་ཕྱི་སྐྱ་ནང་
- 94
-



ནི་དམར། །ལོ་མ་སྒོར་ཆུང་ཚེར་མ་ཅན། །ཡལ་ག་རིང་ལྡེམ་མེ་ཏོག་སེར། །རོ་
ནི་ཚ་བེར་དྭ་བ་འདྲ། །རང་གི་ནུས་པས་གྲང་ནད་སེལ། །ཚ་བ་མི་སྐྱེ་རླུང་ལ་
ཕན། ། ཞེས་འབྱུང་། སྨན་མིང་རྒྱ་མཚོར། ཡལ་གའི་སྡེར་བཤད་ཅིང༌།
སྟོད་ནས་འགྲིམས་པའི་ཤིང་སྨན་དམར་མཁྲེགས་རོ་ཚ་བ་ཞིག་སྟེ། ཙི་ཏྲ་ཀ་ལ་
ལྕེ་མྱང་ཚ་ཟེར། ཙི་ཏྲ་ཀ་གློ་ཡུལ་གྱིས་ལྡུམ་བུ་སྨྱུག་མ་གཞོན་ནུ་འདྲ་བ་ལ་བྱེད་
པ་ནི་རྣམ་པར་འཁྱམས་པ་ཡིན་ནོ། །ཞེས་བཤད་པ་དང་། ངོ་བོ་བ་ལེ་ཀ་འདྲ་
བ་ལ་མདོག་དམར་སྨུག་རོ་ཚ་བ་ཞིག་ལ་བཞེད་དོ། །ལྕེ་ལ་མྱང་སྟེ། རོ་ཚ་བས་
ལྕེ་མྱང་ཚ་ཡང་ཟེར། འཁྲུངས་དཔེར། དྲོད་ཀྱི་རྒྱལ་པོ་ཙི་ཏྲ་ཀ །ས་གཞི་
དྲོ་བའི་ཡུལ་དུ་སྐྱེ། །ལོ་མ་ལེབ་ལ་ཉག་ག་ཅན། །སྡོང་བོ་བཙོད་ཀྱི་རྩ་བ་འདྲ། །
རོ་ནི་ཚ་ལ་མངར་བ་ཡིན། ། རང་གི་ནུས་པས་གྲང་རླུང་དང༌། ། སྐྲན་རིགས་
ཐམས་ ཅད་འཇོམས་པར་བྱེད། ། འདི་ཡི་སྦྱོར་བ་མེ་དང་འདྲ། ། ཞེས་དང༌།
མིང་ཨགྷི་དང༌། བ་ནི། ཞེས་པ་མེའི་འཁོར་ལོ་ཞེས་བྱའོ། །ཀྲོག་ཀྲུག་ཏྲེས་
ནི་བོད་སྐད་དེ། གབ་ཚིག་ཡིན། ཞེས་དང༌། སྒྲ་སྦྱོར་ངེས་པར་ཙི་ཏྲ་ཀ་ད་
ཧ་ན་དང༌། བན་ནི། ཨབྷི་དང༌། པཱ་བ་ཀ་དང༌། ཨ་ན་ལ་དང་། བྱ་
་མ་དང༌། དྲི་མི་དང་། སཟི་ན་དང༌། ད་རུ་ན་དང༌། ཤ་ཐ་ན་དང་།
དེ་དག་ནི་ཀྲུག་ཀྲུག་ཏྲེས་ཀྱི་མིང་ཡིན་ནོ། །ཞེས་དང༌། གོ་ཏ་ལའི་གསུངས་
ལས། ཙི་ཏྲ་ཀ་ནི་ཟྭ་ཤིང་འདྲ་གསུངས་ཤིང་མིག་ལམ་དུ་མངོན་པར་གོང་
བཤད་རྣམས་རགས་རིམ་མི་འདྲ་ཙམ་ཡོད་དོ། །ཞེས་སོ། །
ཤིང་ཚ་ནི་སྨན་ངོ་གསལ་བྱེད་དུ། ་ཤིང་ཀཉྩ་ཐ་ཞེས་པའི་བར་ཤུན་ཏེ།
ཁ་དོག་དམར་པོ་རོ་ཚ་བ་དབྱིབས་སྲབ་པ་བཟང༌། མཐུག་ཅིང་རྒྱབ་སྐྱ་བ་རོ་
ཚ་ཤས་ཆུང་བ་ངན་ཏེ། དྭ་ཚ་ཞེས་པ་དང་། ངོ་བོ་འཁྲུངས་དཔེར། ཤིང་
ཚ་ཞེས་བྱ་དྲོད་ཀྱི་ཤིང༌། །རོང་གི་ནགས་རི་མཐུག་པོར་སྐྱེ། ། སྡོང་བོ་མཁྲེགས་
– 95 ཡཁས་



ལ་ལོ་མ་ཆུང་། །ཤུན་པ་མཐུག་སྲབ་རྣམ་པ་གཉིས། །སྲབ་པ་དྲོད་ཆེ་མཐུག་པོ་
སྙོམས། །རོ་ནི་ཚ་མངར་བསྐུ་བ་དང་། །ལན་ཚྭའི་རོ་དང་བཅས་པ་བཞི། །
རང་གི་ནུས་པས་དྲོད་རྣམས་སྐྱེད། །ཅེས་པ་དེའི་ཤུན་པ་འབྲུག་སྒྲ་སྔ་མ་ཐོས་
འཕྲལ་ལ་ཕྱེ་བར་གྲགས་སོ། །མིང་ནི་དྭ་ཚ་དང་། དྭ་ཀྲ་དང་། ཏཙྪ་རྣམས་
ནི་ཤིང་ཚའི། ཡུལ་སྐད་དུ་ཏཙྪ་ཞེས་ཟེར་ཏེ། སྒྲ་སྦྱོར་ངེས་པར། རྟག་ངུ་
དང༌། ཙོ་རི་དང་། བ་ར་ཀ་དང་། སུ་ར་ས་དང༌། བལ་ལ་ཀ་དཱ་ཙ་དང་།
བྲིང་གི་དང་། ར་མ་བྲི་ཡ་དང་། ཧིད་ཏྲ་དང༌། ཏ་ནུ་ཀ་དང་། ཐར་ན་
བྷུ་མི་ཀ་དང་། དེ་དག་ནི་དྭ་ཚའི་མིང་ཡིན་ནོ། ། ཞེས་སོ། །གོ་ཏ་ལའི་་༌་
གསུངས་ལས། དྷཱ་ལ་ཙིན་ཞེས་པ་དང་། འཕགས་ཡུལ་དབུས་འགྱུར་གྱི་
པཎྜི་ཏ་ར་གུ་ནཱ་ཐའི་གསུངས་ལས་ཏ་ཛ་སྟེ་ཤིང་ཚའོ། །ཞེས་སོ། །
ཀ་རཉྫ་ཞེས་པ་ལ་ཁ་ཅིག་སྲིན་བུ་དམར་ལེབ་ལ་འདོད་པ་དང་། ཁ་
ཅིག་བསེ་ཤིང་གི་འབྲུ་ཀ་རོལྔ་ཞེས་ཤིང་དྲོད་ཅན་རོ་ཚ་བ་སྦྲུལ་སྒོང་འདྲ་བ་
གཅིག་ཡོད་པ་ལ་འདོད་ཅེས་གསུང་ནའང་། གཡུ་ཐོག་པས་འཇམ་འབྲས་
ཡིན་པར་འདོད་དེ། བརྒྱུད་པའི་རང་འགྲེལ་ལས། ཀ་རཉྫ་རྣམ་པ་གཉིས་
སུ་གསུངས་པས། རིགས་ཆེ་ཆུང་གཉིས་ཁམ་པ་རྡོག་ཆེ་བ་དང་། ཆུང་བ།
སྔོ་ལྗང་རྡོག་ཆུང་བའམ་མི་ཆེ་བ་ལ་ཀ་རཉྫ་དང༌། ཛམྦྷི་ར་ཟེར། ཛམྦྷི་ར་ལ་
ཡན་ལག་བརྒྱད་པར་སྐྱུར་རྩི་ཞེས་པར་བསྒྱུར་བའང་ཡོད་དོ། །དེ་ཡང་སྒྲ་སྦྱོར་
ངེས་པར་ཀ་རཉྫ་དང་། བི་དུ་ཛ་དང༌། ཀ་ལ་དང༌། ཧྲིང་ཤ་དང་། ཤྲཱི་
ཝང་དྷ་ན་དང༌། ཀ་ཀྲ་ཤ་ལུ་དང་། རྒྱུ་ར་མུ་ཤ་དང་། ཀླུ་ར་ཀར་མ་དང་།
བྷི་རིམ་དྲི་ཀ་དང་། དེ་དག་ནི་ཀ་རཉྫའི་མིང་། ཞེས་དང་། ཆུང་བ་ལ་
འཇམ་འབྲས་ཏེ་འབྲས་བུ་རྫ་མ་འདྲ་བ་དེ་ལ་བྱེད་མོད། དེ་ཉིད་ལས། ཀ་
རཉྫ་དང་། ནག་ཏེ་མ་ལ་དང་། སུ་ཀྱིར་རྒྱ་དང་། པུས་ཤ་མན་ཛ་རི་དང་།
- 96 ཁ་



གྲི་ཏ་པུ་ར་དང་། གུད་ཚ་པུ་ཤ་དང་། སྣབྷི་ཀ་རཉྫ་ཀ་དང༌། དེ་དག་ནི་
འཇམ་འབྲས་སྣུམ་པ་སྟེ་ཀ་རཉྫའི་མིང་ཡིན་ནོ། །ཞེས་སོ། །གོ་ཏ་ལའི་གསུངས་
ལས་ཀྱང་། ཀ་རཉྫ་དང༌། མི་ཙ་ཀ་ཞེས་སོགས་སོ། ། །
ཤིང་ཀུན་ཞེས་པ་ལ་རིགས་མང་པོ་མེད་ལ། དུས་འཁོར་འགྲེལ་པར།
བོཀྐ་ནི་ཤིང་ཀུན་ཏེ། གང་སྲད་བུ་དཀར་པོ་ལ་བྱུགས་ན་སྔོན་པོར་བྱེད་་་་
པའོ། །ཞེས་བཤད་དོ། །སྨན་ངོ་གསལ་བྱེད་དུ། ཤིང་གི་ཐང་ཚུ་གུ་གུལ་ལྟ་བུ་
རོ་དང་དྲི་ཕུན་སུམ་ཚོགས་པའོ། །ཀླད་པ་དང་སྒོག་ཚྭ་སོགས་ལས་བཟོ་བ་སྨྲ་བ་
ནི། གསོ་བྱེད་ཀྱི་ཕྱོགས་ཙམ་མ་མཐོང་བར་ཟད་དོ། །ཞེས་དང་། མིང་ནི་
རྩི་བོ་ཆེ། ཤིང་ཀུ་མ་ར། སྤྱོད་ཆེན་པོ། ཧིང་གུ། གནོད་སྦྱིན། རྐང་
མར་ཞེས། ཡུལ་སྐད་དུ་ཧིང་གུ་ཡང་ཟེར། སྒྲ་སྦྱོར་ངེས་པར། ཧིང་གུ་
དང་། ཏ་མ་ཐ་དང་། ཨེ་དུ་གྲ་དང་། ཛ་དུ་ཀ་དང༌། བུ་ཏ་ཤ་ན་དང་།
ཨི་གུ་ཊ་གན་རོ་དང་། རོག་ན་དང་། ཛ་ན་ན་དང་། སུ་བ་དུ་ན་དང་།
དེ་དག་ནི་རྩི་བོ་ཆེ་ཤིང་ཀུན་གྱི་མིང་ཡིན་ནོ། །ཞེས་དང་། གོ་ཏ་ལའི་གསུངས་
ལས། ཧིངྒ་ཞེས་སོ། །
བྱི་ཏང་ག་ལ་རིགས་མང་པོ་མེད། འཁྲུངས་དཔེར། བྱི་ཏང་ག་
ཞེས་བྱ་བའི་སྨན་། །སྡོང་བོ་ཕྲ་ལ་རིང་བ་སྟེ། །ལོ་མ་སྐྱེ་ཆུང་རྩུབ་པ་ཡིན། །མེ་
ཏོག་སྔོ་དམར་ཆུང་བ་ལ། །འབྲས་བུ་སྲན་མ་སད་ཁྱེར་འདྲ། །རོ་ནི་སྐྱུར་ལ་
མངར་བ་ཡིན། །རང་གི་ནུས་པས་སྲིན་བུ་ཡི། །གྲོང་ཁྱེར་ཐམས་ཅད་གསོད་
པར་བྱེད། །ཅེས་དང་། མིང་ནི་མོན་པས་བི་ཐང་ཀ་ཟེར། དེ་ཡང་སྒྲ་སྦྱོར་
ངེས་པར། ཀྲི་མིང་ཇི་ར་དང་། བི་ལ་ཀ ཨ་མོ་པ་དང་། ཏ་ཙི་ཏཱ་ར་ན་
ཏུ་ལ་དང་། ཞེས་སོགས་དང༌། གོ་ཏ་ལའི་གསུངས་ལས། བྷ་ཡ་བྷཾ་རཾ་ཀཱ་
ཞེས་སོ། །
– 97 -



མ་རུ་རྩེ་ལ་རིགས་སྲབ་མཐུག་དང་དཀར་དམར་གཉིས་སོ། ། སྨན་ངོ་
གསལ་བྱེད་དུ། ལྷོ་མོན་ནས་བྱུང་བས་བྱིའུའི་མཆིན་པ་ལྟ་བུའོ། །ཤིང་ཤེ་ཏ་
ཀུཉྫ་དཀར་པོ་སྟེ་མ་རུ་རྩེ་དཀར་པོའོ། ། རཀྟ་གུཌ་དམར་པོ་ཞེས་སོ། །མིང་
གཞན་སྲིན་བུ་དམར་ལེབ་ཅེས་བྱའོ། །སྒྲ་སྦྱོར་ངེས་པར། ཨུ་དྷ་ཀྱི་རྒྱུ་དང་།
ཕྲ་ཀྱི་ཀྱེ་རི་མྱ་དང༌། མ་ཏྲི་ནན་ཏ་ན་དང་། ཙམ་རི་བྱི་པ་བ་དང་། སུ་ཏེ་
པ་ཧ་དང༌། པུ་ཏི་ཀ་དང༌། དན་ད་ཐ་ན་དང་། དགེ་ནི་སྲིན་སྨིན་མ་རུ་
རྩེའི་མིང་ཡིན། གོ་ཏ་ལའི་གསུངས་ལས། བྲཱ་མཱ་དྷན་དྷ་དང་། པ་ལ་པཱ་
ཞེས་སོ། །
གུ་གུལ་ནི་གུ་གུལ་ཞེས་པ་ལ་གུཀྐ་ལ་སྟེ་ཟུར་ཆག་པའོ། །ཡུལ་སྐད་དུ་གུ་
གུ་ལུ་ཟེར། དེ་ལ་རིགས་དཀར་ནག་གཉིས་ལས། དཀར་པོ་ལ་སྤོས་དཀར།
ལྷོ་སྤོས། ས་ལ་ཀ་ན། ཨ་རྣམ་ཤ། དུ་ར་ལ། ཞེས་དང་། སྒྲ་སྦྱོར་ངེས་
པར། ས་ལ་ཀི་དང༌། སུ་རྒྱ་བྱིད་དང༌། མུ་ཙ་དང་། དེ་དག་ནི་སྤོས་
དཀར་གྱི་མིང་ངོ༌། །ཞེས་དང་། སྤོས་ནག་ཁ་ཅིག་སྦྲུལ་ནག་གིས་སྤོས་དཀར་
ཟོས་པའི་བྲུན་དུ་འདོད་ནའང་། བྷ་ཡི་ཤ་གུ་གུལ་ཞེས་མ་ཧེ་ལས་བྱུང་བ་དང་།
ཤིང་འདྲེ་འཇིགས་ཀྱི་ཐང་ཆུ་ལས་བྱུང་བ་གཉིས་སོ། །ཡང་ཡུལ་ཨཱ་པ་ཝ་རི་ནས་
བྱུང་བའི་གུ་གུལ་ཞེས་ཤིན་ཏུ་བཟང་བར་གྲགས་སོ། །མིང་ཀོའུ་ཤི་ཥ། འདྲེ་
འཇིགས་ ཐང་ཆུ་ དགྲ་བགེགས་ སྐྲོད། ཀླུ་ དུག་ པ། གསོ་ བྱེད་ སྦྱང་ནག
རྫས་ཀྱི་ཕྱག་རྡོར། ཞེས་སོ། །སྒྲ་སྦྱོར་ངེས་པར་གླུ་གླུ་ལ་དང༌། མེ་ཤ་ཨ་གླིའི་ ，
གོ་ཏུ་ཤི་ཥ་སོགས་ཏེ་དེ་དག་ནི་གུ་གུལ་གྱི་མིང་ཡིན་ནོ། །གོ་ཏ་ལའི་གསུངས་
ལས། ཀླུ་གྲུ་ལ། བྷན་སཱ་གླུ་གཱ་ལའོ། །ཞེས་སོ། །
ཤེལ་ཏ་ཞེས་པ་བརྡ་སྤྲོད་དུ། ཤིང་ནགས་མའི་ ཐང་ཆུ་ཡིན་ པར་་་
འདོད་ལ། མིང་ཝ་ལ། ཤེལ་ཏ་སོགས་སོ། །ཞེས་དང་། ཤེལ་ཏ་ཤུག་པའི་
- 98 -



ཐང་ཆུ་འདྲ། ཞེས་སོ། ། །
རྒྱ་ཚྭ་ལ་རིགས་གཉིས་ལས་མཆོག་ཤེལ་ལྟར་དྭངས་ཤིང་རོ་ཚ་བ་དང༌།
དམན་པ་མཚུར་བྲོ་བ་གཉིས། རྒྱ་ཚྭ་ཅོང་ཞི་བཅག་པ་འདྲ་ཞེས་སོ། །ངོ་བོ་རྡོ་
ལས་བྱུང་བའི་ཚྭའོ། །ཞེས་དང༌། སྨན་ངོ་གསལ་བྱེད་དུ། བོད་དུ་ནི་སྟོད་
ཧོར་གྱིས་ཁྱེར་ནས་བྱུང་བ་འདི་ཡིན་ལ་རིགས་ཕོ་མོ་གཉིས་སུ་ངེས་ལས། མོན་
གྱི་སྐོལ་ཚ་ལ་རྒྱ་ཚྭར་བྱེད་པ་ནི་རྨོངས་པའོ། །ཞེས་བཤད་ཅིང་། མིང་ཛི་ཧཱ་
བྷིནྡ་ཞེས་པ་ལྕེ་འབིགས་པར་བྱེད་པ་ཞེས། ཡུལ་སྐད་དུ། སམྦ་རི་ལོ་ཎ།
མིང་གཞན་ལྕེ་འབིགས་རྡོ་རྗེའི་དྭངས་མ། . ཆུའི་སྙིང་བོ། ཆུ་རྡོལ། རེག་
འབིགས། ཛ་ར་བྷནྟི། ཞེས་སོ། །གོ་ཏ་ལའི་གསུངས་ལས། ན་ས་རྡ་ར་
ཞེས་སོ། །
རྒྱམ་ཚྭ་ནི། སྨན་ངོ་གསལ་བྱེད་དུ། རྡོ་ལས་བྱུང་བ་སྟེ་ཤེལ་ལྟར་
དྭངས་པ་རོ་མངར་ཤས་ཆེ་བ་བཟང་ངོ༌། །མ་རྙེད་ན་ལན་ཚྭ་བཟང་པོ་སྔོ་དྭངས་
ལྷད་མེད་ཀྱིས་ཚ་བ་རུང་བར་བཤད་དོ། །ཞེས་དང༌། འདི་ལ་རིགས་གཉིས་
རྡོ་ལས་བྱུང་བ་དང༌། མཚོ་ལས་བྱུང་བའོ། ། སྔ་མ་རྒྱམ་ཚྭ། ཕྱི་མ་ལྕེ་མྱང་
ཚྭའོ། །སྤྱིའི་མིང་དུ། སིན་བྷུ་བ་དང༌། སིནྡྷུ་ལ་ཝ་ཎ་ཞེས་པ་རིམ་པ་བཞིན་
སྔ་མོ་རྒྱ་མཚོ་ལས་བྱུང་པ་དང་། ཕྱི་མ་རྒྱ་མཚོའི་ཚྭ་ཞེས་ཏེ། དོན་རྒྱམ་ཚྭ་
ཡིན་ཡང་ཡུལ་སྐད་དུ། སི་ནྡྷ་ལོ་ཝཎ་ཟེར་རོ། ། མིང་གཞན་པ་མུ་ཝཎ་རྒྱ་
མཚོའི་ཚྭ་ཞེས་པ། ཐུན་མོང་དུ། སྒྲ་སྦྱོར་ངེས་པར། སེནྡྷེ་བ་དང་། མ་
ཎི་བནཱ་དྷི་དང་། ན་དེ་ཡ་དང་། བ་ལ་ནོད་ང་བ་མ་དང༌། སིནྡྷཱ་ཐ་དང་།
སིནྡྷ་ཛ་དང༌། ཤི་ཤ་ལ་བ་ན་དང༌། བི་མ་ལ་དང༌། དེ་དག་ནི་རྒྱམ་ཚྭའི་
མིང་ངོ༌། །ཞེས་དང་། གོ་ཏ་ལའི་གསུངས་ལས། སེ་དྷཱ་ལོ་ན་ཞེས་སོ། །
ལྕེ་མྱང་ཚྭ་ནི་གཡུ་ཐོག་པའི་གསེར་མཆན་དུ། ལྕེ་མྱང་རྒྱམ་ཚྭ་འདྲ་
- 99 -



བའི་དམར་ངམ་ཞེས་འབྱུང་བ་དང༌། བརྒྱད་པའི་རང་འགྲེལ་དུ། ལན་ཚྭ་
སིན་ད་པ། ལྕེ་མྱང་ཚྭའི་བྱེ་བྲག་ཏུ་བཤད་པ། ལྕེ་མྱང་ཚྭ་རོ་མངར། ཞུ་
བའི་རྗེས་མངར། གློ་སྙིང་ལ་ཕན་ཁོང་བརྟ། བུད་མེད་ལ་བད་རླུང་དང་
བད་ཀན་མཁྲིས་པའི་ནད་ཀུན་སེལ་ཡང་སྟེ་འཇུ་བ་སླ། དྲོད་ཆེ་ཞིང་ཚ་བའང་
མ་ ཡིན། ནད་དོ་ ཅོག་ ཐམས་ ཅད་ ལ་ ཕན་ཏེ། ལུས་ ཚ་ བར་མི་འགྱུར།
ཟས་འཇུ་བའི་དྲོད་སྐྱེད་ཅེས་འབྱུང་བས། རྒྱུ་མཚོ་ལས་འབྱུང་བར་བཤད་
པས་རྒྱམ་ཚྭ་དང་རིགས་གཅིག་ཀྱང་ཁ་དོག་དམར་པོར་སྣང་བའོ། །ཞེས་དང༌།
ཁ་ཅིག་ཙི་ཏྲ་ཀ་གཏོང་བར་བཞེད་ཀྱང༌། ཚབ་ཏུ་རུང་ཙམ་མོ། །
ཁ་རུ་ཚྭ་ནི་རང་གྲུབ་དམར་པོ་དང་ནག་པོ་གཉིས་འབྱུང་ལ། ནག་པོ་
ནི་སྨན་ངོ་གསལ་བྱེད་དུ། བཅོས་པའི་ཚྭ་རིགས་ཏེ། ཁ་དོག་སྔོན་པོའམ་
དམར་པོ་ཤེལ་ལྟར་དྭངས་པའི་སུལ་ཅན་རྭ་གཞོབ་ཆེ་བ་བཟང་ཞེས་དང་། ངོ་
བོ་ཚྭ་བཟོ་བདུད་རྩི་མེ་ལོང་དུ། བྱང་ཚྭ་ཤེལ་འདྲ་ཆ་དྲུག་ལ། །བུལ་ཏོག་ཕྱེད་
དང་གཉིས་ཀྱི་ཆ། །ཞིབ་བཏགས་ཞི་ཀའི་ཀོང་བུར་བླུགས། །སོལ་མེས་བཞུས་
པའི་ཞུན་མ་བྱ། ། ཚྭ་ལ་བསྲེགས་པའི་ཆ་ཕྱེད་དང་། །རྒྱུ་ཚོས་བཟང་པོ་ཆ་་་
གསུམ་སྟེ། །གཡག་རྒོད་རྭ་གཞོབ་ཆ་བཞི་དང༌། །བརྒྱད་འགྱུར་ཆུ་སྐོལ་དྭངས་
མས་བསིང་། །དེ་ལ་གོང་གི་ཚ་ཞུན་བཞུ། གཱདུས་ལོ་བོརྟས་པས་ཁ་རུ་ཚྭའོ། །
མིང་སྒྲ་སྦྱོར་ངེས་པར། སུའུ་བར་ཙ་ལ་དང་། སུ་ གྷནྡྷ་བྱི་དང་། ཨ་དྷ་
གྷན་དྷ་ཀ་དང་། ཨ་ཀླུ་དང་། ཀ་ལ་ལ་བ་ན་དང་། ཀྲི་ཥཱ་དང་། དེ་དག་
ནི་ཁ་རུ་ཚྭའི་མིང་གི་རྣམ་གྲངས་ཡིན་ནོ། །གོ་ཏ་ལའི་གསར་འགྱུར་ལས། སོ་
མ་ཙ་ལི་ལོ་ན་ཞེས་སོ། །
རྩབ་རུ་ཚྭ་ལ་དེ་ཉིད་དུ། །བྱུང་ཚྭ་སྔོ་དྭངས་ཆ་ལྔ་ལ། ་ །ཚ་ལ་བཟང་པོ་
ཆ་གསུམ་སྟེ། །རྒྱམ་ཚྭ་ཟེ་ཚྭ་མཚུར་དཀར་གསུམ། །ཆ་ཕྱེད་བཏགས་བཞུས་
- 100 -.



རྩབ་རུ་ཚྭ་ཞེས་དང་། སྒྲ་སྦྱོར་ངེས་པར། བི་ད་དང་། ཀྲི་ཏི་ལམ་དང་།
མངན་དང༌། ཞེས་སོགས་ནི་རྩབ་རུ་ཚྭའི་མིང་གི་རྣམ་གྲངས་སོ། ། ་
རྭ་ཚྭ་དང་ཐལ་ཚྭ་གཉིས་ཀྱང་བཅོས་པའི་ཚྭ་སྟེ། རྗེ་ཟུར་མཁར་
པའི་ཚྭ་བཟོ་བདུད་རྩི་མེ་ལོང་དུ་གསུངས་པ་ལྟར་རོ། །མིང་གི་སྐད་དོད་ཆེར་མི་
སྣང་སྟེ། འོན་ཀྱང་ཐལ་ཚྭ་ལ་གོ་ཏ་ལའི་གསུངས་སུ། ས་ཛི་ལོ་ན་ཞེས་སོ། །
མཛེ་ཚྭ་ཞེས་པ་ལ་རིགས་མང་པོ་མེད་པ་ལ་བྱང་ཚྭ་ལྟར་དྭངས་པ་བཟང་
ཞིང་། དེ་ཉིད་ལོ་འདས་ན་བུལ་ཏོག་ལྟ་བུར་གྱུར་འགྲོ་ལ། དེ་ལྟར་མི་འགྲོ་
བའི་ཐབས། ཆང་གར་བླུགས་པ་འམ་ཡང་ན་ཤ་ཁུ་སྣུམ་ཅན་བྱུག་གོ ། མ་
རྙེད་ན་གྲང་ཤེལ་གྱིས་ཚབ་རུང་ཟེར་རོ། ། མིང་ནུལ་ པ། ཛ་ཏི་ཕ་ལ་ཞེས།
གོ་ཏ་ལའི་གསུངས་ལས། སོ་རཱ་ཞེས་སོ། །དེང་སང་མངའ་རིས་རྫོང་དཀར་
གྱི་བྱང་ཕྱོགས་དཔལ་ཁུད་ཀྱི་ནུབ་ཧོར་གླིང་ག་ཤོ་ཞེས་པ་ནས་ཡོང་ངོ༌། །
ཚ་ལ་ལ་རིགས་མང་པོ་མེད་ལ། མིང་རི་ཤ་བྷ་སྟེ་ཁྱུ་མཆོག་དང་། ཇི་
ལ་ཀ་སྟེ་འཚོ་བྱེད་དང་། ཛི་ཝནྟི་སྟེ་མཚོ་ལྡན་རྣམས་ནི་ཟངས་རྩི་བའི་མིང་
ཡིན་ནོ་དེ་ལ་ཊ་རྐ་ན་ཀླུ་ར་དང༌། རི་ཤ་བ་དང་། བི་ཤ་ནི་དང་། རི་ཤ་ཀ་
ཡང་ཟེར་རོ། ། མིང་གཞན། ད་ཚུར། ཟངས་རྩི། རྨ་སྦྱོར། ཤེལ་རྩི་
སོགས་སོ། །གོ་ཏའི་གསུངས་ལས། སུ་ཧ་ག་དང་། ཊརྨ་ཁ་ར་ཞེས་སོ། །
ཝ་ཚྭ་ནི་ཁ་ཅིག ཤིང་ཝ་བའི་ཝ་བ་ལས་བྱུང་ཞེས་དང༌། ཁ་ཅིག་
ཤིང་ཝ་མའི་རྩ་བ་གདུས་པའི་ཁཎྜ་ལ་བྱེད་ཟེར། དེ་ནི་ངེས་པ་མ་རྙེད་པའི་
གཏམ་ཡིན་ཏེ། དངོས་ནི་གཙང་གི་ཚྭ་མོ་རོང་ནས་ཡོང་བ་དེའོ། །མ་རྙེད་ན་
ཕུག་པར་ཆགས་པའི་བ་ཚྭས་ཚབ་རུང་བར་བཤད་དོ། །
ཨ་ རུ་ ར་ ལ་ རིགས་ བརྒྱད་ དམ་ བདུན་ ནམ་ ལྔར་ ངེས་ པ་ ལས།
- 101 མཁས་མང་



འཁྲུངས་དཔེར། ཨ་རུ་ར་ཞེས་བྱ་བའི་ཤིང་། ། སྡོང་བོ་ཆེ་ལ་ལོ་མ་མཐུག །
མེ་ཏོག་སེར་པོ་འབྲས་བུ་ནི། །རིགས་ནི་བརྒྱད་དམ་བདུན་ནམ་ལྔ། །རོ་ནི་དྲུག་
དང་ལྡན་པ་སྟེ། །རང་གི་ནུས་པས་འབྱུང་བཞིའི་ནད། །ཐམས་ཅད་སེལ་བར་
ཐེ་ཚོམ་མེད། ཅེས་གསུངས་སོ། །ཤིང་སྤྱིའི་མིང་དུ། ཧ་རི་ཏ་ཀ་ཞེས་དང༌།
བི་ཛ་ཡ་ཞེས་པ་རྣམ་རྒྱལ། ཨ་མོ་གྷ་ཞེས་པ་དོན་ཡོད་པ། གསེར་མདོག་
ཤིང་གི་ནོར་བུ། སྨན་མཆོག་རྒྱལ་པོ། ཧེ་མ་ཏི་གསེར་ལྡན་རྣམས་སོ། །ངོ་
བོ་ཀུ་བའི་མཇུག་མ་འདྲ་ལ། འདི་ནི་སྨན་གྱི་ནོར་བུ་བླ་ན་མེད་པའོ། །ཆེ་ཆུང་
ནི་མ་ངེས་པ་ཞིག་སྟེ། རྒྱ་གར་དམ་པ་སངས་རྒྱས་ཀྱི་རྣམ་ཐར་ལས། བི་མ་
ལ་ཀོ་ཊ་ཙན་དན་གྱི་ནགས་ཞེས་པ་ན། ཨ་རུ་ར་རྣམ་པར་རྒྱལ་བ་འདོམ་པའི་
འཁོར་ཙམ་དང༌། གླིང་གཞན་ཞིག་ན་ཁྲུ་འཁོར་ཙམ་ཡོད་པར་བཤད་ཅིང་།
གཡུ་ཐོག་ཡོན་ཏན་མགོན་པོ་ལ་ལྷ་ཚངས་པས་ཕུལ་བ་སྙིམ་པ་ཁ་སྦྱར་བ་ཙམ་
ཞིག་བྱུང་བར་བཤད་པ་དང་། བསམ་ཡས་སུ་གུ་རུ་པདྨ་ལ་བྱུང་བར་གྲགས།
ཁོ་ཁོམ་རྒྱལ་པོ་ལ་རྗེ་བཙུན་མ་སྒྲོལ་མའི་ལུང་བསྟན་ལྟར་རྗེ་མི་ལ་ལ་ཕུལ་བར་
བཤད་པ་དང་། ཁྱད་པར་གངས་ཅན་འགྲོ་བའི་མགོན་པོ་བད་དཀར་པ་ངག་
དབང་བློ་བཟང་རྒྱ་མཚོའི་བཀའ་དྲིན་ལས་རྣམ་པར་རྒྱལ་བ་ཁུ་ཚུར་ཙམ་ཞིག་ངོ་
བོ་རང་གི་ལག་ཏུ་སོན་པ་རིན་པོ་ཆེའི་རིལ་བུ་སྦྱོར་བར་བཏང་བ་ཡིན་ཞིང༌།
དེའི་དོན་གྱིས་ན་ཆེ་ཆུང་ལ་ངེས་པ་མེད་དོ། །འཇིགས་མེད་ལ་ཨ་བྷ་ཡ། ཨ་རུ་
རྒྱ་གར་མ། འབིགས་བྱེད། ནག་ཆུང༌། ཀུན་དགའ། ཨེ་ལ་འཇིགས་
མེད། ངོ་བོ་རྒྱ་གར་ནས་ཡོང་བའི་ཚི་གུ་མེད་པའི་སུལ་ཅན་དེའོ། །བདུད་རྩི་
ལ། ཨ་མྲྀ་ཏ། བདུད་རྩི་ར་ས་ཡ་ན། བཅུད་ལེན། བ་ཡ་སྠཱ། ན་
ཚོད་གནས། - ཧུ་ཏི་ར། ཤ་ཆེན་རྣམས་སོ། །ངོ་བོ་ཤ་མཐུག་ཅིང་ལྷོ་མོན་
ནས་འོང་པ་དེའོ། །འཕེལ་བྱེད་ལ། ཛི་ཝན་ཏེ། ཛི་ར་ཛ་འཚོ་བྱེད་དེ་རྒྱལ་
102 -



པོའོ། །ངོ་བོ་བུམ་པ་འདྲ་བ་ལྷོ་མོན་ནས་འོང་བའི་མཆུ་ཐུང་དེའོ། །སྐེམ་པོ་ལ།
ཧ་རི་ཏྲ། ཚད་པའི་མདངས་འཕྲོག་སྟེ། ངོ་བོ་ཤ་རུས་ཆུང་ཞིང་སྐེམ་ལ་སུལོ་
ཅན་ལྷོ་མོན་ནས་འོང་བ་དེའོ། །ཞེས་བཤད་ཅིང༌། སྤྱི་མིང་དུ་སྒྲ་སྦྱོར་ངེས་
པར། ཧ་རི་ཏ་ཀ་དང་། ས་བྱ་དང་། ཕྲ་ན་དད་ཏ་དང་། པི་ཛ་ཡ་དང་།
ཤི་བ་ལ་དང༌། ཨ་བྱ་ཐ་དང་། སྦུད་ད་ན་ད་དང་། ཨ་མོ་གྷ་དང་། ཙི་ཏ་
གི་དང༌། གྲི་ཏི་ན་དང༌། ཨ་མྲྀ་ཏ་དང༌། དེ་དག་ནི་ཨ་རའི་མིང་ཡིན་
ནོ། །གོ་ཏ་ལའི་གསར་འགྱུར་ལས། ཨ་རུ་སྤྱིའི་མིང་ལ། ཧི་རི་ཏ་ཀ་དང་།
ཧ་ ར་ ར། ཞེས་ སོ། ། དེ་ ལྟར་ བཤད་ པའི་ ཨ་ རུ་ ར་ དེ་ རྣམས་ ལ་ རོ་ནུས།
མདོག་དབྱིབས་སོགས་ཀྱི་སྒོ་ནས་རྒྱས་པར་བཤད་ན་ལེགས་མོད་ཀྱང་འདིར་
མང་བས་དོགས་རེ་ཞིག་དེ་ཙམ་མོ། །འོན་ཀྱང་དབྱེ་བ་ཅུང་ཟད་ཞིག་ཁོ་བོས་
བྲིས་པའི་ལེགས་བཤད་བཻ་ཌཱུརྱར་ཞེས་པར་བཤད་ཡོད་པས་དེར་ལྟོས་ཤིག །
བ་རུ་ར་ལ་རིགས་ཆེ་ཆུང་གཉིས་ལས་ཆུང་བ་བཟང་ངོ༌། ། དེ་ཡང་་
འཁྲུངས་དཔེར། བ་རུ་ར་ཞེས་བྱ་བ་ནི། ཤིང་སྡོང་སེར་སྐྱ་ཆེ་བ་ལ། །ལོ་མ་
ལེབ་མོ་མདངས་མི་གསལ། །མེ་ཏོག་དཀར་པོ་ཆུང་བ་ཡིན། །འབྲས་བུ་བ་རུ་ར་
ཞེས་བྱ། །ཨ་རུ་ར་ཡི་ཡོན་ཏན་མཉམ། །ཞེས་དང་། མིང་འདོད་འཇོར་ཀ་ལ་
དྲུ་མ། བྷུ་ར་བཱ། བ་ཧི་ག བི་བྷཱི་ཏ་ཀ ཞེས་དང་། པསླུ་ཊིར། ཤཱ་
མྨེའི་ འབྲས་ བུ་ བཤད་པ་ལས། བོད་མཚན་ཁ་ ཅིག་ ཏུ་བ་ རུ་ རར་བསྒྱུར།
མན་ངག་སྙེ་མར། བད་ཀན་མཐར་བྱེད་བ་རུ་ར། ཞེས་བཤད་པའོ། །སྨན་
ངོ་གསལ་བྱེད་དུ། དོལ་པོར་པ་ཏ་ལ། གྲུ་གུར་ཏྲི་ཤ་ཀོ་ལ། རྒྱ་ནག་ཏུ་ཧཾ་
ཟེའུ། ཤིང༌ སྒོང་ སྐྱ་ བོ་ སོགས་ སོ། ། སྒྲ་ སྦྱོར་ངེས་ པར། བྱི་ ཏ་ ཤ་ དང་།
ཀར་ ཤ་ཕ་ལ་དང༌། ཀ་ལི་བྲིག་བཱ། ཀཱ་ལོ་དུ་མ་ སོགས་སོ། ། གོ་ཏ་ལའི་
གསུངས་ལས། བྷི་ཧ་ར་ཞེས་སོ། །
- 103 -



སྐྱུ་རུ་ར་ལ་སྨན་ངོ་གསལ་བྱེད་དུ། རིགས་དཀར་ནག་གཉིས་ལས་
དཀར་ཤས་ཆེ་བ་བཟང་ཞིང་། འཁྲུངས་དཔེར། སྐྱུ་རུ་ར་ཞེས་བྱ་བའི་
ཤིང་། །ཚད་པ་ཆེ་བའི་ཡུལ་དུ་སྐྱེ། །སྡོང་བོ་རིང་ལྡེམ་ལོ་མ་ཆེ། །མེ་ཏོག་དམར་
སེར་མདངས་མི་གསལ། །འབྲས་བུ་སྐྱུ་རུ་ར་ཞེས་བྱ། །མིང་ནི་སྒྲ་སྦྱོར་ངེས་པར།
དྷ་ཏྲི་ཕ་ལ་དང༌། ཨ་མ་ལ་ག་དང་། ཛ་ཏི་ཏས་ཕ་ལ་དང་། ཤི་བ་དར་
ཞེས་སོགས་སོ། །གོ་ཏ་ལའི་གསར་འགྱུར་ལས། ཨ་སྦ་ལ། ཞེས་སོ། །
སྙིང་ཞོ་ཤ་ལ་རིགས་རྒོད་གཡུང་གཉིས་ལས། ནུས་པ་གཅིག་སྟེ་་་ .
འཁྲུངས་དཔེར། སྙིང་ནད་སེལ་བའི་ཞོ་ཤ་ནི། །རོང་གི་ནགས་ཀྱི་གསེབ་ན་
སྐྱེ། ། སྡོང་བོ་ཆེ་ལ་ལོ་མ་མཐུག །མེ་ཏོག་དཀར་པོ་རབ་ཏུ་མཛེས། །འབྲས་བུ་
སྙིང་འདྲ་སྙིང་ཞོ་ཤ ། རོ་ནི་མངར་སྐྱུར་རྣམ་གཉིས་ལྡན། །རང་གི་ནུས་པས་
སྙིང་ནད་སེལ། ། ཞེས་དང༌། མིང་ནི། ཨམྦྷ་ལི་དང༌། ཤིང་ཏོག་རྒྱལ་
པོའོ། །ཞེས་སོ། །
མཁལ་མ་ཞོ་ཤ་ལ་སྨན་ངོ་གསལ་བྱེད་དུ། རིགས་དཀར་ནག་གཉིས་
ལས། དཀར་པོ་ སྣུམ་ མཁྲེགས་བཟང་། ཞེས་དང་། འཁྲུངས་དཔེར།
མཁལ་མ་ཞོ་ཤ་ཞེས་བྱ་བ། །ཤིང་སྡོང་ཕྲ་ལ་ལོ་མ་འཇམ། །མེ་ཏོག་མཐིང་ག་
མཛེས་པ་ལ། །གོང་བུ་སེར་པོའི་ནང་དག་ནས། །འབྲས་བུ་མདོག་ནག་མཁལ་
མ་འདྲ། །རོ་ནི་མངར་ལ་སྣུམ་པ་ཡིན། །རང་གི་ནུས་པས་མཁལ་ནད་སེལ། །
ཞེས་དང་། བརྡ་སྤྲོད་དུ། མཁལ་མ་ཞོ་ཤ་དཀར་ཟླུམ་བཟང་ཞེས་དང་།
མིང་སྒྲ་སྦྱོར་ངེས་པར། གྷོ་རུ་མྱི་ཀ བྷོ་ཛི་ཧྭ་དང་། སྒོ་ཛི་དང་། ཞེས་
སོ། ། །
བ་མཁལ་ལམ་མཁལ་འབྲས་ཁྲ་བོ་ནི། འཁྲུངས་དཔེར། ་་་
མཁལ་ཞེས་བྱའི་སྨན་མཆོག་ནི། །ཤིང་སྡོང་ཆུང་ལ་ཕྲ་བ་ཡིན། །ལོ་མ་སྒོར་མོ་
ས 104 -



སྣུམ་་ལ་མཐུག །མེ་ཏོག་དཀར་ལ་འབྲས་སྙིང་འདྲ། །འབྲས་བུ་ནག་ཁྲ་མཁལ་
མའི་དབྱིབས། །རོ་ནི་མངར་ལ་སྣུམ་པ་ཡིན། ། མཁལ་ནད་སེལ་བའི་དར་ཡ་
ཀན། །ཞེས་སོ། །
གླ་གོར་ཞོ་ཤ་ནི་འཁྲུངས་དཔེར། གླ་གོར་ཞོ་ཤ་ཞེས་པའི་སྨན། །ལྷོ་
རོང་ཚད་པའི་ཡུལ་དུ་སྐྱེ། །ཤིང་སྡོང་མཆོག་ཏུ་ཆེ་བ་ལ། །གོང་བུ་འདོམ་ཕྱེད་
ཙམ་ནང་ནས། །འབྲས་བུ་དམར་པོ་གླང་མིག་འདྲ། །ཞེས་སོ། །མིང་ནི། ཤ་
ལུངྒ་དང་། ཤ་ལུ་ན་དང་། སུག་ཀ་ཕ་ལ་དང་། ཤུ་ལྟ་ག་སྟེ། ཡུལ་སྐད་
དུ། གྷོ་ར་ཕ་ལ་སྟེ། རྟའི་འབྲས་བུ་ཟེར་རོ། །གོ་ཏ་ལའི་གསུངས་ལས།
གྷོ་ལ་ཟེར་གསུངས། སྒྲ་སྦྱོར་ངེས་པར། སུ་ག་ཕ་ལ། ཨུད་དོ་ཀ་དང༌།
ཐུན་ཊ་ཕ་ལ་དང་། ཙག་ཀ་ན་དང་། གྷོ་པ་ཕ་ལ་དང་། དེ་དག་ནི་གླ་གོར་
ཞོ་ཤའི་མིང་ཡིན་ནོ། །ཞེས་གླ་གོར་ཞོ་ཤ་གླང་མིག་འདྲ། ཞེས་པ་དེའོ། །ཞེས་
སོ། །
ཨ་འབྲས་ལ་རིགས་མང་པོ་མེད་དེ། འཁྲུངས་དཔེར། ཨ་འབྲས་
ཤིང་སྡོང་ཆུང་བ་ལ། །ལོ་མ་ལྕམ་གྱི་ལོ་མ་འདྲ། །མེ་ཏོག་སྔོན་པོ་གདུགས་ཕུབ་
འདྲ། །འབྲས་བུ་ཤུ་བའི་རླིག་པ་འདྲ། །རོ་ནི་སྐྱུར་ལ་མངར་བ་ཡིན། །རང་གི་
ནུས་པས་མཁལ་ནད་སེལ། ། མིང་ནི་སྒྲ་སྦྱོར་ངེས་པར། བ་དྲན་དྲི་དང་།
ཤི་ཤ་གརྡ་ཁྱད་དང༌། ཤེ་ ཤན་ཏྲི་དང་། ཞེས་སོགས་སོ། །གོ་ཏ་ལའི་་་༌་
གསུངས་ལས། ཨོཾ་བྷ་ཞེས་སོ། །
སྲ་འབྲས་ལ་རིགས་མང་པོ་མ་མཐོང་ལ། ངོ་བོ་སྲ་འབྲས་ལྕགས་ཀྱི་
བུམ་ཆུང་འདྲ། ཞེས་གསུངས་པས། ཆེ་ཆུང་ཤུག་འབྲུ་ཙམ་ལ། ཕྱི་བུམ་
པ་འདྲ་བ་ལ་ནང་དུ་འབྲུ་གཅིག་ཡོད་པ། མིང་ནི་རྩ་འབྲས། ལྕམ་འབྲས་
སོགས་སོ། །གོ་ཏ་ལའི་གསུངས་ལས། ཛ་མུན་ན་དང་། ཛ་ལ་ཛ་མུན་ཞེས་
- 105 -



འཇམ་འབྲས་གོང་དུ་སོང་ལ། འོན་ཀྱང་གོང་དུ་ནི་ནུས་པ་ཁྱད་པར་
མེད་པའི་དབང་དུ་བྱས་པ་ཡིན་ལ། འདིར་ནི་སྨད་ཀྱི་འབྲས་སྣ་གསུམ་པོ་
མཉམ་དུ་མཁལ་ནད་སེལ་བའི་དབང་དུ་བྱས་སོ། །ངོ་བོ་འབྲུ་ཡི་རྫ་མ་འདྲ་བ་
དེའོ། །
མ་ནུ་ལ་རིགས་སྨན་ངོ་གསལ་བྱེད་དུ། མ་ནུ་པ་ཏྲ། མ་ནུ་པུཀྐར།
མ་ནུ་རུ་རྟ། མ་ནུ་ཤུ་ཟུར། མ་ནུ་སེ་ཤིང་། མ་ནུ་རྟ་སྐ། མ་ནུ་ལྕགས་
ཐག་ཅེས་བཤད་ ཅིང་། རྒྱ་ནག་ལུགས་ཀྱི་མ་ནུའི་བསྟན་བཅོས་སུ། བྱ་་
འཕུར་ལེབ་ཀྱང་མ་ནུའི་རིགས་སུ་བཤད་ཅིང་། འཁྲུངས་དཔེར། མ་ནུ་ལ་
རིགས་བཞི་ཡོད། པུཥྛར་དང་ནི་ཤུ་ཟུར་དང༌། རྟ་སྐུ་མ་ནུ་སེ་མ་ནུ། ཞེས་
འབྱུང་ལ་སྤྱི་མིང་དུ་པ་ལ་ཏ་ཀ་གཡའ་འབྲུམ་ཞེས་དང༌། རྟ་སྐ་ནི་ཁ་ཅིག་གོ་བྱི་
ཡིན་པར་འདོད་ནའང་། མ་ཡིན་ཏེ་འབྲ་གོ་འབྲས་བུ་ཁར་ཛུ་ར་ཞེས་བཤད་
པ་དང་། ཟླ་ཟེར་དུ། ཁརྫུ་ར་དང༌། ཁ་ར་ཀན་ད་དང༌། དྷུ་ཤུ་དར་ཤ་
དང་། སུ་གན་ཏ་ཀ་དང་། ནི་ཤི་ནི་དང་། སུ་ཕ་ལ་དང་། ཤི་བ་ནི་བྲི་ནི་
དང་། མ་རུ་ར་མ་རྗེ་ཀ་དང་། དེ་དག་ནི་འབྲ་གོའི་མིང་ཡིན་ནོ་ཞེས་སོ། །
མ་ནུ་པ་ཏྲ་ནི། བདུད་རྩིའི་རྫིང་བུར། མ་ནུ་པ་ཏྲ་ཞེས་བྱ་བ། ལྷོ་བལ་
རིག་པའི་འབྱུང་གནས་དང༌། བསོད་ནམས་ལྡན་པའི་ལྡུམ་རར་སྐྱེ། ། རྩ་བ་
དུང་གི་ཆོ་ལོ་འདྲ། །ལོ་འདབ་གཡུ་ལོ་གྱེན་དུ་འབར། །རྒྱབ་ལ་དངུལ་གྱི་བ་སྤུ་
ཆགས། །མེ་ཏོག་སེར་པོ་མདངས་དང་ལྡན། །དྲི་ཞིམ་སྤོས་ངད་རྒྱུན་མི་ཆད། །
རོ་ནི་མངར་ཚ་ཁ་བ་ལ། ། ཞུ་རྗེས་མངར་སྐྱུར་ལྡན་པར་འོང་། །རང་གི་ནུས་
པས་རླུང་ཁྲག་དང༌། །བད་ཀན་ཚ་བ་སེལ་བར་བྱེད། །ཕོ་བའི་ལྷེན་དང་བད་
མཁྲིས་འཇོམས། །གྲོགས་ཀྱིས་བསྒྱུར་ན་ཀུན་ལ་རྒྱུག ། ཡོན་ཏན་བརྗོད་ཀྱིས་
ཁ 106 -



མི་ལང་ངོ༌། །ཞེས་དང་། བདུད་རྩི་གཏེར་མཛོད་ལས། མ་ནུ་པ་ཏྲ་མངར་
ཞིང་ཚ། ། ཚ་བའི་རོ་དང་ལྡན་པ་ལས། །ཞུ་རྗེས་མངར་ཞིང་སྐྱུར་བར་ཞུ། །
རླུང་ཁྲག་ཚ་བ་བད་ཀན་སེལ། །སྣུམ་པ་དྲོད་དང་ལྡན་པ་ཡིན། །ནུས་པའི་ཁྱད་
པར་ ལྡན་ པའོ། ། ཞེ་ས་དང་། མིང་མ་ནུ་དངོས་ དང་པ་ཏྲ་ཞེས་འབྱུང་ལ།
སྒྲ་སྦྱོར་ངེས་པར། ཨ་ཤདྨ་ཏ་ཀོ་དང༌། ཨ་སྨན་ཡོ་ནམ་དང་། ཨ་མ་ལ་པ་
ཏྲ་ཀ་དང་། དེ་དག་ནི་ཨ་སྨན་ཏ་ཀ་ཞེས་སོ། །པ་ཏྲའི་མིང་ཡིན་ནོ། །ཞེས་
དང་། མ་ནུ་པུཥར་ཞེས་བྱ་བ། །ལྡུམ་རའི་ནང་དུ་བཏབ་ན་སྐྱེ། །ལོ་མ་རི་ཤོ་
བ་དང་འདྲ། །མེ་ཏོག་སེར་པོའང་རི་ཤོ་འདྲ། །རྩ་བ་དཀར་མཁྲེགས་ཉུང་མ་
འདྲ། ། ཆིག་ཐང་བད་ཀན་ནད་ཀུན་འཇོམས། །སྦྱོར་སྡེ་ཀུན་ལ་ཤིས་པ་སྟེ། །
ཡོན་ཏན་བསམ་གྱིས་མི་ཁྱབ་བོ། །ཁམས་ནས་འབྱུང་བའི་རུ་རྟ་དྲི་མེད་རོ་ཁ་
ཞིང་ཚ་བ་སྐྱ་སོབ། མ་ནུ་པ་ཏྲ་འདྲ་བ་དེའོ། །མིང་ལ་གུ་ཐམ་ཞེས་སོ། །སྒྲ་
སྦྱོར་ངེས་པར། པུཥར་དང་། པུཥ་ར་ཛ་ཏ་དང་། བ་ཊ་ཧཾ་དང༌། པུཥ་
ར་ཧུ་དང་། པདྨ་པ་ཏྲ་དང་། བྲིག་ཏུ་དང༌། ཀསྨེ་དང་། ཤུ་ལ་ན་ཤ་ན་
དང༌། དེ་དག་ནི་མ་ནུའི་མིང་ཡིན་ནོ། ། མ་ནུ་སེ་ཤིང་ནི་རོང་དུ་སྐྱེ་བའི་
འབྲས་བུ་མང་དུ་ཟོས་ན་སྨྱོ་ཡོང་བ་དེའོ། །མ་ནུ་ལྕགས་ཐག་ནི། སྒའི་རིགས་
ལ་བཅག་ན་དམར་ཁམས་ཡོད་པ་དེའོ། །
རུ་རྟ་ནི་སྨན་ངོ་གསལ་བྱེད་དུ། དཀར་ནག་གམ་མཆོག་དམན་གཉིས་
ཏེ། །དྲི་དང་རོ་ཚ་མདོག་ནག་ཅིང་། །དབྱིབས་ཤུ་རུ་འདྲ་བ་ནག་པོ། །དྲི་དང་
རོ་མངར་ཤས་ཆེ། །དབྱིབས་མ་ནུ་པ་ཏྲ་འདྲ་བ་ནི་དཀར་པོ། །འདི་གཉིས་
མཆོག་ཡིན་ལ། །དྲི་མེད་རོ་ཁ་ཞིང་ཚ་བ་སྐྱ་སོབ་ནི་ཕལ་པའོ། ། ཞེས་བཤད་
ཅིང་། མིང་། ཤ་ཀུཉྩ། ཞེས་པ་མཛེ་ཅན་ཏེ། གཞན་ཡང་ཀུཊྚ་ཀུ་ཊ།
མཛེ་ནད་འཇོམས་པའི་བྱག་པ་བྱ་རྔ་དང་། རོ་ག་དང་། རུཎྜ་ཞེས་པ་རྣམས་
ཁ 107 --



ཀྱང་རུ་རྟའི་མིང་ངོ་། །ཞེས་བཤད་དོ། །སྒྲ་སྦྱོར་ངེས་པར། ཀུ་ཟླ་དང་། མ་
ས་ཀུ་ན་དང༌། ས་ཀ་ལ་ཀ་དང༌། ས་རི་བ་བྱ་ཀ་བྱ་དང་། ཨ་མ་ཨ་དང་།
གྷ་དྷ་དང་། རོ་ག་དང་། ཏཱ་རོ་ཤ་དང་། བྱི་རི་དང་། རུ་ཛ་ཀ་ར་དང་།
དེ་དག་ནི་རུ་རྟའི་མིང་ངོ༌། །གོ་ཏ་ལའི་གསུངས་ལས། ཀུ། ཞེས་སོ། །
ཡུང་བ་ནི་སེར་པོ་སྟེ། འཁྲུངས་དཔེར། ཡུང་བ་ཁྲག་ཅན་ཞེས་བྱ་ ,
བོ། །ལྷོ་རོང་བཟང་པོའི་ཡུལ་ན་སྐྱེ། །ལོ་མ་སྒོག་སྐུའི་ལོ་མ་འདྲ། །རྩ་བ་ཕྱི་ཤུན་
སྒ་འདྲ་ལ། །ནང་ནི་དམར་སེར་མདངས་དང་ལྡན། །རོ་ནི་ཡིད་ཙམ་ཁ་བ་
ཡིན། །རང་གི་ནུས་པས་དུག་ནད་སེལ། ། ཆིག་ཐང་ཤ་དུག་འཇོམས་པར་་་་
བྱེད། །མིག་ནད་སེལ་བའི་དར་ཡ་ཀན། །ཞེས་བྱ་མིང་ཆུ་རྩི་མོ་དང་། །ཧ་རི་དྲ་
དང་། ནི་ཤ་རྣམས་སོ། །ནི་ཤ་ཞེས་པ་སྟང་ཟིལ་དུ་བསྒྱུར་བའང་ཡོད་དོ། །
ཤུ་དག་ལ་སྨན་ངོ་གསལ་བྱེད་དུ། དཀར་ནག་གཉིས་ལས་དཀར་པོ་
ལའ་ང་མཆོག་དམན་གཉིས། མཆོག་སྟོད་ནས་འབྱུང་བ་སྟེ། བཅད་་་་་་
མཚམས་དཀར་ལ་ ཤུན་པ་དྲི་བསུང་ ཤིན་ཏུ་ཞིམ་ལ་རོ་མངར་ཁ་ དང་ ལྡན།
བུམ་སྨན། བློ་སྨན་བློ་འཕེལ་རྣམས་ཀྱི་རྫས་སུ་བཟང་བའོ། །དམན་ཤོས་ནི། །
སཱ་ལུ་ལྗང་པ་ཞེས་ལྡུམ་རར་སྐྱེ་བ་སྟེ། ་ མ་རྙེད་ན་ཤུ་ཟུར་དཀར་པོ་དང་།
ནུས་པ་གཅིག་པས་ཚབ་ཏུ་རུང་བར་བཤད་དོ། །ནག་པོ་ནི་ཁྲོ་གཉེར་དང་དྲི་
ངད་ལྡན་པ་སྟེ། ཧེ་རུ་ཀ་ཞེས་བྱ་བ་མི་རྒན་གྱི་སོར་ཚིགས་སྐམ་པོ་འདྲ་བ་ལ་
་ འདིར་ནག་པོའོ། །ཞེས་བཤད་ཅིང་། འཁྲུངས་དཔེར། ཤུ་དག་ཆུ་ཡི་ནང་
དུ་སྐྱེ། །ལོ་མ་འབྲས་ཀྱི་ལྗང་པ་འདྲ། །རྩ་བ་ཤུ་དག་ཁྲོ་གཉེར་ཅན། །དཀར་
ནག་རྣམ་པ་གཉིས་སུ་ཡོད། །རོ་ནི་ཚ་ལ་རྩུབ་པ་ཡིན། །དཀར་པོ་རྒུ་དུས་ཞེས་
བཤད་དོ། །རང་གི་ནུས་པས་བད་ཀན་གཅོད། །ཅེས་དང༌། དཀར་པོ་ལ་
མིང་། ཨུ་གྲ་དང༌། ཛ་ཡ་དང་། ཤིང་རྟ་ཨ་པ་ར་ཛི་ཏ་རྣམས་ལ་རིམ་པ་
ཁ 108 -



བཞིན། བོད་སྐད་དུ། དྲག་པོ་དང༌། རྒྱལ་བ་དང་། གཞན་གྱིས་མི་
ཐུབ་པ་དཀར་པོའོ། །ཞེས་དང་། སྒྲ་སྦྱོར་ངེས་པར། ཏིབྷཱ་གྷནྡྷ་ལུ་གྲ་དང་།
ཏག་གྷོ་གྷ་དང་། ལོ་མ་ཤ་དང་། ཛ་ཡ་དང་དེ་དག་ནི་ཤུ་དག་དཀར་པོའི་
མིང་ཡིན་ནོ། །ཞེས་དང་། ནག་པོ་ལ། སཾ་གགྷ་དང༌། ཧེ་མ་ཝ་རི་ཞེས་དེ་
ཉིད་དུ། བཙྪ་དང་། སུ་ཀྲ་གྷནྡྷ་དང་། ཛ་ཏི་ལ་དང་། ཤརྒྱུ་ནི་དང་།
ཧེ་མ་བ་ཏི་དང་། ཚིགས་དྲུག་པ་དང་། དེ་དག་ནི་ཤུ་དག་གི་མིང་ཡིན་ནོ། །
ཞེས་དང་། གོ་ཏ་ལའི་གསུངས་ལས་ཀྱང་། ， བྷ་ཆ་ར། ཁུ་ཏ་པ་ནི། བྷ་
ཚ་དེ་རྣམས་ནི་ ཤུ་དག་ནག་པོའི་མིང་ཡིན་ནོ། །ཞེས་དང༌། ། འཕགས་ཡུལ་
དབུས་འགྱུར་གྱི་རྒྱལ་རིགས་ཀྱི་སྨན་པ་ར་གུ་ནཱ་ཐའི་གསུངས་ལས། བཙྪ་སྟེ་ཤུ་
དག་གི་མིང་ཡིན་ནོ། །ཞེས་སོ། །
པུ་ཤེལ་རྩེ་ནི་སྨན་ངོ་གསལ་བྱེད་དུ། གཙང་འགྲམ་གྱི་རྩྭ་འཇག་མའི་
རྩ་བ་འདྲ་ཞིང་ག་བུར་གྱི་དྲི་ངད་ལྡན་པ་དེའོ། ། ཞེས་དང་། མིང་འདོད་
འཇོར། ་ ཀརྟི་ཎ་རྩ་ཆུང་སྟེ། དེ་ལ་ག་བུར་རོ། །གཞན་ཡང་། ཨུ་ཤུ་ཤུ་ར་
དང་། རྩི་ག་བུ་ར་དང༌། ཨུ་ཤི་ར་དང་། བི་ར་མུ་ལ་དང་། སྒྲ་སྦྱོར་ངེས་
པར། ཨུ་ ཤྭ་ར་དང༌། བྱི་ར་པ་དང་། སེ་བྱ་དང༌། ཨ་མྲྀ་ཏ་ལ་དང་།
བ་ཧུ་ཝུ་ལ་དང༌། ཤི་ཏ་མུ་ལ་དང་། བྱི་ར་ན་མུ་ལ་དང་། དེ་དག་ནི་པུ་
ཤེལ་རྩེའི་མིང་ཡིན་ནོ། །ཞེས་བཤད། མཧཱ་པཎྜི་ཏ་གོ་ཏ་ལའི་གསུངས་ལས།
བྷ་ལ་དང་། ཁ་པཱ་དང་། ཨུ་ཤི་ད་དང༌། ཀ་པུ་ར་དང་། དེ་དག་ནི་པུ་
ཤེལ་རྩེའི་མིང་ཡིན་ནོ། །
ཁྱུང་ སྡེར་ལ་རིགས་དཀར་སྨུག་གཉིས། དབྱིབས་སྡེར་མོ་འདྲ་བ་ལ།
འདྲ་བ་རྒྱུ་མཚན་དུ་བྱས་པའི་མིང་སྟེ། དཀར་ནག་གཉིས་ཀ་ནུས་པ་མཚུངས་
སོ། །འདི་དེང་སང་མཚོ་སྣ་ནས་འབེལ་བར་ཡོང་ངོ༌། །ཁ་ཅིག་སྟོད་ནས་འབྱུང་
– 109 — ་



བ་བཟང་ཞེས་བཤད་ལ། བརྡ་སྤྲོད་དུ། ཁྱུང་སྡེར་དཀར་པོ་བྱ་ཕོའི་སྡེར་མོ་
འདྲ། ཁྱུང་སྡེར་སྨུག་པོ་བྱ་རོག་སྡེར་མོ་འདྲ། ཞེས་བཤད་དོ། །གོ་ཏ་ལའི་
གླུ་ནི་པུ་ཚ་ཞེས་སོ། །
དཔའ་ བོ་ ལ་ དཀར་ སེར་ གཉིས་ ལས། དཀར་ པོ་ རུ་ སྦེད་ དང་།
དཔའ་རྒོད་གཉིས་སོ། །རུ་སྦེད་ནི། རྩ་བ་ལ་ཕུག་འདྲ་བའི་དཀར་སོབ་སྤུ་
ཅན་ཡོད་པའོ། །ཐང་ཁྲོམ་དང་རིགས་གཅིག་སྨན་ནང་ཕྲན་ཙམ་ཡོང་། མིང་
དཀར་པོ་ཆིག་ཐུབ། དུག་སྦྲུལ་ལོ་མ་ཞེས་དང༌། དཔའ་རྒོད་དབྱིབས་་་་
དཔའ་བོ་དཀར་པོ་འདྲ་བ་ལ་མི་ནོར་བའི་ཁྱད་པར་ཕྲེང་བ་བརྒྱུས་པ་ལྟར་རྡོག་
པོ་འབྲེལ་བར་ཡོད་ཅིང་ཁོང་སྤུ་མེད་དོ། །མིང་གླང་ཆེན་ཁ་ཆུ་ཞེས་སོ། །སེར་
པོ་ལ་འཁྲུངས་དཔེར། དཔའ་བོ་སེར་པོ་ཞེས་བྱ་བ། །ས་གཞི་འབོལ་པའི་ས་
ནས་སྐྱེ། །ལོ་མ་སྡོང་བོ་བ་སྤུ་འདྲ། །མེ་ཏོག་སེར་པོ་ཆུང་བ་སྟེ། ། རྩ་བ་ཁོང་
སྟོང་ཁ་དོག་སེར། །རོ་ནི་ཁ་ལ་བསིལ་བ་ཡིན། །རང་གི་ནུས་པས་དུག་རྣམས་
འཇོམས། ། ཞེས་བཤད་ལ། རང་ལུགས་དཔའ་བོ་དཀར་པོ་ནི་ཤིན་ཏུ་་་་་
མཁྲེགས་ཤིང་རོ་ཁ་བ། སེར་པོ་ནི་ཁ་དོག་གི་ཁྱད་པར་ལས་རྟ་དྲེལ་གྱི་ནད་ལ་
ཕན་ཞིང་གཉིས་ཀ་ཁམས་ནས་ཡོང་ངོ༌། །དཔའ་རྒོད་ལ་སྟོད་ཀྱི་རོང་ཁ་བཞི་
ནས་ཡོང་ཞིང་། མིང་ནར་མ་ནུར་མ་ཞེས་ཁོ་རང་ཚོས་འབོད་དོ། །
བོང་ང་ཞེས་པ། བི་ཥིའི་སྒྲ་ལས་དྲངས་ཏེ་སྤྱི་མིང་ངོ༌། །དེ་ལ་དུག་
ཡོད་མེད་གཉིས་ལས། དུག་མེད་ལ་ཁྱུང་ལྔའི་ཞལ་གདམས་སུ། དེ་ཡི་
གཉེན་པོ་བོང་དཀར་དང་། །བོང་དམར་བོང་སེར་རོ་ཁ་བསིལ། །ཟོས་ན་ལྕེ་
མཆུ་མི་སྦྲིད་པ། །འདི་གསུམ་དུག་ལྔར་གཏོགས་པ་མིན། །ཞེས་བཤད་ཅིང་།
དཀར་སེར་དམར་གསུམ་ལ་འཁྲུངས་དཔེར། ར་དུག་པ་ཞེས་བྱ་བ་ནི། །སྲིབ་
ཀྱི་ནགས་ཚལ་ས་གཞིར་སྐྱེས། །རིགས་ནི་རྣམ་པ་བཞི་རུ་བཤད། །དཀར་པོ་
110 -



དམར་སེར་ནག་དང་བཞི། །སྐྱེ་ས་ཕྱོགས་གཅིག་དག་ན་སྐྱེ། །སྤྱི་ཡི་ལོ་མ་འཁན་
པ་འདྲ། ། སྡོང་བོ་རིང་ལ་ལྡེམ་པ་ཡིན། །མེ་ཏོག་རང་རང་ཁ་དོག་ཡོད། །ཡུལ་
རིགས་མི་གཅིག་སྐད་མི་མཐུན། །དེ་ཕྱིར་ཐམས་ཅད་བོང་དུ་བསྒྱུར། །བོང་ང་
དཀར་ནག་དམར་སེར་བཞི། །ནག་པོ་དུག་ཡིན་སྨན་ཡང་ཡིན། །སྨན་གྱི་རོ་ནི་
ཁ་བ་ཡིན། ། རང་གི་ནུས་པས་དུག་ནད་སེལ། ། ཚད་པ་དང་ནི་རིམས་རྙིང་
སེལ། །ཞེས་བཤད་ཅིང༌། བོང་དཀར་གཅིག་འཕྲང་ལུང་རིང་བ། །མེ་ཏོག་
དཀར་པོ་དམར་རིགས་ཅན། །རྩ་ལོ་ཤུག་ཚེར་ཁྲོན་བུ་སྦྱར། །གག་པ་སེལ་ཞིང་
སྐྲང་ལ་འདེབས། ། ཆིག་ ཐང་གིས་ནི་ལྷོག་ནད་སེལ་ཞེས་དང༌། བོང་ང་་་་
དམར་པོ་ཞེས་བྱ་བ། །ལོ་མ་སྡོང་བོ་གོང་དང་འདྲ། །མེ་ཏོག་རྒྱ་སྐྱེགས་མེ་ཏོག་
འདྲ། །རྩ་བ་དམར་པོ་རོ་ནི་ཁ། །རང་གི་ནུས་པས་དུག་ནད་འཇོམས། །ཚད་
རིམས་མེ་འདྲ་མྱུར་དུ་སེལ། ། ཁྱད་པར་བཙན་དུག་རྨ་བྱ་འདྲ། །ཞེས་དང༌།
བོང་ང་སེར་པོ་ཞེས་བྱ་བ། །ལོ་མ་སྡོང་བོ་སྔར་དང་འདྲ། ། མེ་ཏོག་ཅུང་ཟད་
སེར་བའི་མདངས། །རོ་ཁ་ནུས་པ་བསིལ་བ་ཡིན། །དུག་རིགས་ཚད་པའི་ནད་
རིགས་ལ། །འདི་ཡིས་མི་སེལ་གང་ཡང་མེད། ། ཁྱད་པར་འཁྲུགས་རིམས་་་་་
མཁྲིས་རིམས་སེལ། །ཞེས་བཤད་ཅིང་། དེ་གསུམ་པོ་རེ་རེ་ལའང་རྒོད་གཡུང་
གཉིས་ལས། རྒྱ་ཡུལ་ནས་བྱུང་བའི་རྩ་བ་མཐེབ་ཆེན་ལས་མི་ཆུང་བ་ནི་རྒོད།
ཡུལ་གཞན་གྱི་ཕྲ་མོ་ནི་གཡུང་ངོ༌། །དཀར་པོ་ལ་མིང་ཨ་ཏི་བི་ཥ་དང་། པྲ་ཏི་
བི་ཥ་ཞེས་སོ། །དམར་པོ་ལ་རཀྟ་ནི་ཐི་ཤིའོ། །ཞེས་དང། སྒྲ་སྦྱོར་ངེས་པར།
དུ་མ་དང༌། ཤུ་ཀུ། ཤུ་ཀུ་ལ་གརྗེ་དང༌། ཨི་རི་བི་ཥ་དང་། བང་ཀུ་ར་
དང་། གྷོ་ན་བ་ལ་བ། པྲ་ཧེ་བི་ན་དང༌། ཤ་ལ་གནྡ་དང༌། བྱི་ཤ་དང་།
ཨར་དྲི་དང༌། ཤིང་ཀི་དང༌། དེ་དག་བོང་དཀར་གྱི་མིང་ཡིན་ནོ། ། ཞེས་
དང༌། ཞར་ལ། བོང་ང་ནག་པོའི་རྣམ་གྲངས་ཚིག་གཏེར་ལས། ཛེ་ཊ་མ་
པས 111



ར་ལམ་གྱི་དུག་ ཀ་ཀོ་ལ་དང་། ཀཱ་ལ་ཀཱ་བུ་ཊ་ཧ་ལཱ་ཧ་ལ། སྒ་རོཎཱ། ཀ་
པོ་ལ་ཀོ་ཀ་ཚང་བའི་དབུ་པྲ་ཏི་ས་ན། དྷ་ར་དང་། བེའུའི་སྟེ་བ་ཞེས་བྱ་བ་
དུག་གི་དབྱེ་བ་དགུ་བཤད་པ་དེ་ལ་རིགས་ཀྱང་། ཁྱུང་ལྔའི་ཞལ་གདམས་སུ།
དེ་ཡང་དུག་ལྔའི་རང་གཟུགས་ཀྱིས། །བི་ཥ་མུ་ལ་པཉྩའི་མདོག །དཀར་སེར་
དམར་ པོ་ ནག་ སྔོ་ ལྔ། ། རང་ རང༌ ནུས་ མཐུ་ བསམ་ མི་ ཁྱབ། ། ཅེས་ དང༌།
དམར་སེར་དངུལ་ཆུ་འཆིང་བ་དང༌། །གསེར་འགྱུར་རྫས་ཀྱི་གཙོ་བོར་་་་་་
བཤད། །དཀར་ནག་ནད་རྣམས་ཀུན་ལ་བསྔགས། ། སེར་པོའི་ཆར་གཏོགས་
འབྲི་ཚིལ་མ། །རིལ་བུའི་སྦྱོར་བ་ཀུན་ལ་བསྔགས། ཞེས་བཤད་ཅིང་། ནུས་
པ་ཡང་དེ་ཉིད་དུ། ་ དུག་ལྔ་སྐྱེ་ས་ཆུ་ཡི་རིགས། །ནུས་པ་བཟང་ངན་འབྲིང་
གསུམ་འགྱུར། ། སྨན་ལ་སྦྱར་བའི་ཐུན་ཚད་ཀྱང་། །བཟང་ངན་བརྟགས་ཏེ་
སྦྱོར་བ་གནད། །དཔེར་ན་དཔའ་བོ་རིགས་གང་ཡང༌། །སྐྱེས་བུ་ནད་མེད་དར་
མ་ལ། །ནས་ཕྱེད་བྱིན་པས་སྨན་ནད་ལྡང༌། །དེ་ལ་ནུས་པ་རབ་ཏུ་བརྗོད། །དེ་
བཞིན་གཅིག་གམ་ཕྱེད་དང་གཉིས། །བྱིན་པས་སྨན་ནད་ལྡང་བ་ལ། །འབྲིང་
དང་ཐ་མར་བཤད་པའོ། །ཞེས་དང༌། སྨན་མིང་རྒྱ་མཚོར། རྩ་བའི་དུག་ལྔ་
དང་། ཉེ་བའི་དུག་ལྔ་ཞེས་བཤད་དེ། ཆ་དུ་བ་དང༌། སྲིང་གི་དང༌།
ཀ་ལ་ཀུ་ཊ་ནཱི་ལ་དང་། སེར་པོ་རྣམས་ནི་བོང་ངའི་རིགས། གཉན་སེལ་སྲོག་
ནི་འཇོམས་པར་བྱེད། །ཅེས་དང༌། ལམ་མི་དང་ནི་རྦ་རུ་དང་། ། འོ་མ་སེ་
དང་དན་ཏི་དང་། །བྷ་ག་ཏ་ཏེ་ཡོན་ཏན་ཅན། །ཞེས་བཤད་པ་ལ། བསྡུ་ན་
དཀར་སེར་ནག་དང་གསུམ། ། དཀར་པོ་འཛིན་པ་སེར་པོ་ནི། ། བཙན་དུག་
ཅེས་བྱ་ནག་པོ་དང་། བོང་ང་ནག་པོ་ཞེས་བྱར་གསུང༌། །ཞེས་དང༌། རྒྱུད་
ལས། དེ་ལ་དང་པོ་མི་རྒྱུ་བོང་ངའི་རིགས། །ཞེས་བཤད་པ་ལ། མན་ངག་
རྒྱུད་ཀྱི་གག་ལྷོག་གསོ་བར། སྨན་ནི་ཕྱི་འཛིན་ནང་འཛིན་གསང་འཛིན་་་་
ཡས 112



གསུམ། ཕྱི་འཛིན་ར་དུག་རྩ་བ་དུས་བརྐོས་བ། ནང་འཛིན་མགོ་དགུ་མགོ་
བདུན་ལྔ་གསུམ་ལ། གསང་འཛིན་འབྲས་བུ་ལོ་གཅིག་སྐྱེས་པའོ། ། ཞེས་
བཤད་ཅིང་། དེ་བཞིན་དུ། བལ་པོའི་པི་ལའི་རྒྱུད་ལས། ཕྱི་འཛིན་ནང་
འཛིན་གསང་འཛིན་གསུམ། །ཕྱི་འཛིན་ངར་པ་ལོ་མ་དང༌། །མེ་ཏོག་རྣམས་ལ་
འདོད་པ་ཡིན། །ནང་འཛིན་རྩ་བ་དག་ལ་ཟེར། །གསང་འཛིན་འབྲས་བུ་ས་ལ་
བྲུལ། །ས་འོག་ནུས་པ་ཁ་འབུས་ཙམ། །ནུས་པ་ཆེ་བས་གསང་འཛིན་ཡིན། །
ཞེས་བཤད་པའོ། །སྤྱིའི་མིང་ནི་བི་ཥ། སྨན་ཆེན། བཙན་དུག ཀ་ར་བྷི་
ར། དཔའ་པའོ། ། བྷི་ཥ་བྷ་རོ། ཧ་ལ་སོགས་སོ། ། སྒོས་སུ་མེ་ཏོག་གིས་
འབྱེད་དེ། དཀར་པོ་ལ་ཆ་དུ་བ། རྟ་གསོད་པ། དམར་པོ་ལ་སྲིང་གི་སྤྱང་
དུག་པ། དངུལ་ཆུ་འཆིང་བྱེད་ཅེས་སོ། །སེར་པོ་ལ་བོང་དུག་པ། མཛོ་སྣ་
ཟེར་རོ། །སྔོན་པོ་ལ། ནཱི་ལ། ར་དུག་པ་ཟེར་རོ། །སྔོ་ནག་ལ། ཀ་ལ་ཀུ་
ཊ། ནག་པོ་བརྩེགས་པ། བོང་ང་ནག་པོ་སོགས་སོ། །གོ་ཏ་ལའི་གསུངས་
- ལས། བི་ཥ་སྟེ་བོང་ནག་ཧེ་ར་བྷ་སི་སྟེ་བོང་ང་དམར་པོ། ཞེས་སོ། །
ཤིང་མངར་ལ་སྨན་ངོ་གསལ་བྱེད་དུ། རིགས་ཕོ་མོ་མ་ནིང་གསུམ།
ཕོ་ལྡུམ་རར་སྐྱེས་པའི་གསེར་གྱི་ལྕུག་མ་འདྲ་བ་འདི་ཉིད་དོ། །མོ་ནི་ཆུ་འགྲམ་གྱི་
ཞིང་ལ་སྐྱེ་སྟེ། འཛིང་པ་ཟེར་རོ། །མ་ནིང་ནི་ནགས་ཀྱི་ཆུ་འགྲམས་སུ་སྐྱེ་སྟེ།
སྨན་ལ་ནི་ཕོ་རིགས་བསྔགས་ཤིང་། མ་རྙེད་ན་གཞན་གཉིས་པོས་ཚབ་རུང་
ཞེས་བཤད། འཁྲུངས་དཔེར། ཤིང་མངར་ལོ་མ་སྔོ་ལ་ཆུང་། །རྩེ་བ་སེར་བོ་
རོ་ནི་མངར། །རང་གི་ནུས་པས་གློ་ནད་སེལ། །ཞེས་དང༌། མིང་ངམ་ཅི།
ཐིམ་པི་ཝང་རྩི་བུ་རྩེ་མཁྲིས། རྩ་རྒྱུག་རྩ། གློ་ཡི་གཉེན་བྱེད། ་མ་དྷུ་ཛཎྜི་
དང་། མ་རྒྱུ་ཡཥི་དང་། བྷི་མ་མཱུ་ལ་ཞེས་སོ། །གཞན་ཡང་སྒྲ་སྦྱོར་ངེས་པར།
དུ་ཡ་ཤ་དང་། མ་ཤི་མ་རུ་དང༌། མ་རུ་དྷུ་ཀ་དང་། ཨཥ་ཧ་དང་། མ་དུ་
ཡཁ 113 --



ཡ་ཤི་དང་། གི་ཏི་ཀ་དང་། ར་ལ་འཇམ་དང་། དེ་དག་ནི་ཤིང་མངར་གྱི་
མིང་ངོ་། །ཞེས་བཤད་དོ། །
སླེ་ཏྲེས་ཞེས་པ་ལ་སླེ་ཏྲེས་ཀྱི་སྒྲ་ལས། ཨ་མྲི་ཏ་སྟེ་བདུད་རྩིར་བསྒྱུར་
ལ། །ཨ་མྲྀ་ཏ་ཞེས་པ་ཨ་རུ་ར་དང༌། །སྐྱུ་རུ་ར་ལ་ཡང་རྣམ་གྲངས་སུ་འདོད་ཡོད་
དོ། །རིགས་ནི་མང་པོ་མེད་དོ། །ངོ་བོ་ནི་འཁྲུངས་དཔེར། ནད་ཀུན་སེལ་
བའི་སླེ་ཏྲེས་ནི། །ཉིན་སྲིབ་མཚམས་སུ་འཁྲིལ་ནས་སྐྱེ། །སྡོང་བོ་བླ་མའི་སྡོང་བོ་
འདྲ། ། ལོ་ མ་ སྒོར་ཆུང་ ཤིན་ ཏུ་སྣུམ། ། མེ་ ཏོག་ དཀར་ པོ་ རབ་ ཏུ་ མཛེས། །
འབྲས་བུ་མངར་སྐྱུར་རབ་ ཏུ་ཞིམ། །རོ་མངར་ནུས་པས་ནད་ ཀུན་ སེལ། །
བཅུད་ལེན་རྣམས་ཀྱི་མཆོག་ཡིན་ནོ། །ཆིག་ཐང་རླུང་ནད་མ་ལུས་སེལ། །ཞེས་
དང་། མིང་ནི་བརྒྱད་པར་གུ་རུ་རྩི། སླེ་ཏྲེས་ཞེས་གསུང་ལ། པཎ་ཆེན་
བྱམས་པ་གླིང་པས་ཞང་ཞུང་སྐད་དུ་བཞེད་པར་མཛད། ། མིང་འདོད་་་་་་་
འཇོར། །ཚིནྡྷ་རུ་ཧ། ཞེས་པ་བཅད་སྐྱེས་དང༌། ཝ་རོ་ག་སྟེ་མཆོག་གི་ལུས་
དང་། ཝ་ཡསྠཱ་སྟེ་ན་ཚོད་གནས་ཞེས་བཤད་ཅིང་། ཝ་ཡསྒྲ་ཞེས་པ་ཨ་རུ་ར་
དང་། བྱ་རོག་ལ་འཇུག་པ་ཡང་ཡོད་དེ། མིང་གཞན་ཀྲུག་ཀྲུག་སྟེ་སླེ་ཏྲེས།
སྒྲ་སྦྱོར་ངེས་པར། མུ་རྒྱ་ཡ་ཙམ་དང༌། ཨ་མྲྀ་ཏ་བ་ལི་དང་། ཚིནྡྷ་རུ་བ་
དང༌། ཨ་མྲ་དང་། ཞེས་སོ། །གོ་ཏ་ལའི་གསར་འགྱུར་ལས། གླུ་ར་ཙ།
གྷི་ལོ་ཡ་དང་དེ་དག་ནི། སླེ་ཏྲེས་ཀྱི་མིང་ངོ༌། །
ཀཎྜ་ཀ་རི་ཞེས་པ་ཟུར་ཆག་སྟེ། ཀཎྜ་ཀ་ནི་ཚེར་མའོ། རིགས་་
དཀར་སྨུག་གཉིས་སོ། །འཁྲུངས་དཔེར། ཀཎྜ་ཀ་རི་ཞེས་བྱ་བ། ། སྲིབ་ཀྱི་
ནགས་རི་དག་ལ་སྐྱེ། ། སྡོང་བོ་སེ་བ་གཞོན་ནུ་འདྲ། །མེ་ཏོག་དཀར་སེར་་་་་
མདངས་དང་ལྡན། །འབྲས་བུ་དམར་པོ་སྤུངས་ནས་སྐྱེ། །རོ་ནི་མངར་ལ་བསྐ་
བ་ཡིན། །རང་གི་ནུས་པས་ཚད་རིམས་སེལ། །ཞེས་བཤད་ཅིང། བུམ་རྫས་
114 ཡག་



ཀྱི་སྐབས་སུ། བྱ་ཀྲི་་ཞེས་འབྱུང་བ་ལོ་ཙཱ་བ་རྣམས་ཀྱིས་སྟག་ཚེར་མ་སྟེ་ཀཎྜ་ཀ་
རི་དཀར་པོར་བསྒྱུར། བྲ་ཧ་ཏི་ཞེས་པ་ཁ་ཅིག་སྙིང་ཞོ་ཤ་ལ་འདོད། ཐར་ནུ་
དང༌། བཅའ་བ་གཉིས་སུ་བསྒྱུར་ནའོང་མ་ཡིན་ཏེ། ག་བྲ་ནི་ཀཎྜ་ཀ་རི་ཡིན་
པར་བཞེད་དོ། ། དཀར་པོ་ལ་བྱ་ཀྲི་དང་ཅུ་དཀར། སྨུག་པོ་ལ་ག་བྲ་དང༌།
དྲྀ་ཧ་ཏིའོ། །སྤྱིའི་མིང་ལ་འདོད་འཇོར། བི་བགྷོ་ཀ མཁལ་མ་སྲི་ཤིང་།
རིགས་བྱ། བྷི་སྟག་མོ། གྷི་ཧ་རི། ཡངས་པའི་ཆེན་མོ། །སྲོ་ཙི་ཏེ་བཀུལ་
བྱེད་མ། ཀུ་ས་ལི་རིགས་ཅན་ནམ། དགེ་ ཅན་མ། གླུ་ཏ། ཕྲགས་་་
ཚེགས་མ། དུ: སོན་ཥ་རེག་དཀར་མ། ཊཱི་ཀ་ཡུལ་འཁོར་སྐྱེས་མ། ནཱི་ལི་
རཾ་ཤིང་། རཉྫ་ནི། གསེར་མདངས་དང་ལྡན་ཞེས་དང་། མིང་གཞན་དུ་
སེང་ཚེར། ཚེར་མ་ཅན། ཚེར་མ་བྱེ་མ། སྟག་ཚེར། འདྲེ་ཤིང་ངོ༌། །སྒྲ་
སྦྱོར་ངེས་པར། སྲ་བུ་ན་ཊ་རི་ཀ་དང༌། ཙཀ་ཀྵ་ཤ་དང༌། འདུ་ལ་ས་ན་ན་
དང་། སུག་ད་ཧ་དང་། སུད་ཏ་རི་ཀ་དང་། ནི་ཏ་བྷོ་ཏ་ན་དང་། དེ་
དག་ནི་སྲ་ཐུན། ན་རི་ཀ་སྟེ་སྟག་ཚེར་བའི་མིང་ཡིན་ནོ། །ཞེས་དང་། བྷི་ཧ་
ཏཱི་དང༌། བ་སུ་པྲ་ཏྲ་དང༌། གན་ད་ཀི་དང་། སྦུ་ལ་གནྡ་དང༌། མཧཱ་
བར་ཏ་ ཀི་ནི་དང༌། སིང་ ཧཱི་དང་། མཧཱ་ཏི་དང༌། མ་ ཧོ་ ཏི་ཀ་དང་།
གན་ཐ་ཀི་ནི་དང༌། རྡ་བ་ནི་དང༌། རྒྱུ་བྱ་བར་ཤི་ནི་དང་། ནི་སྡིག་ཇི་ཀ་
དང་། གླུ་ཏ་དང་། བར་ཏ་ཀི་དང༌། གླུ་ཏ་ཀན་ཏ་ཀི་དང་། དེ་དག་ནི་
བྲི་ཧ་ཏིའི་མིང་དུ་བཤད་པ་ཡིན་ནོ། །ཞེས་པའོ། ། ，
ཏིག་ཏ་ཞེས་པ་སྨན་ངོ་གསལ་བྱེད་དུ། རྒྱ་ཏིག བལ་ཏིག བོད་
ཏིག་སྟེ་ཡུལ་གྱི་ཕྱེ་བ་གསུམ་དང་། ཟངས་ཏིག ལྕགས་ཏིག གསེར་ཏིག
དངུལ་ཏིག་སྟེ་མེ་ཏོག་དང་། ཁ་དོག་གིས་དབྱེ་བ་བཞི། ཏིག་ཏ་དངོས་དང་།
སུམ་ཅུ་ཏིག་ཅེས་བཤད་ཅིང་། ཟླ་ཟེར་དུ། རྣམ་པ་རིགས་ཆེ་ཆུང་འབྲིང་
- 115 -



གསུམ་དུ་བཤད་ཅིང་། སྨན་ངོ་གསལ་བྱེད་དུ། ཤིང་སྨན་གྱི་རིགས་ཏེ།
ཤུན་པ་གཏོང་བ་དང་། རྩ་བ་གཏོང་བ་གཉིས་ལས་རྩ་བ་མདོག་སེར་པོ་རོ་་
ཤིན་ཏུ་ཁ་བ། ཧ་ཅང་མཁྲེགས་པོ་རང་མིན་པ་གཅིག་ཡོད། ཅེས་བཤད་པ་
དང༌། འདིར་ཏིག་ཏ་དངོས་ཏེ། སྒྲ་སྦྱོར་ངེས་པར། སུག་ཏིག་ཏ་དང་།
སརྦ་ཏྲེ་བྷ་ཏྲ་དང༌། ཝ་ར་ཏིག་ཏ་དང་། སུ་ཏིག་དང་། ཞེས་པ་འདི་
གཉིས་པོ་རིམ་པ་བཞིན། ཏིག་ཏ་ཁ་སང་ཏིག་ཏ། མཆོག་ཅེས་ཏེ་ནིམ་པའི་
མིང་ཡིན་ཞིང་རོ་ཤིན་ཏུ་ཁ་བ་ཡོད་དོ། །པཎྜི་ཏ་གོ་ཏ་ལའི་གསུངས་ལས། ཙི་
རེ་ཡ་ཏཱ། ཞེས་ཏེ་ཏིག་ཏའོ། །
བ་ཤ་ཀ་ལ་རིགས་དཀར་དམར་སྔོ་གསུམ་དུ་བཤད་ཅིང་། འཁྲུངས་
དཔེར། བ་ཤ་ཀ་ཞེས་བྱ་བའི་ཤིང་། ། ལྷོ་རོང་ནགས་ཀྱི་ནང་ན་སྐྱེས། ། སྡོང་
བོ་ཆེ་ལ་ལོ་མ་མཐུག ། མེ་ཏོག་བྱ་ཡི་མཆུ་དང་འདྲ། །རོ་ནི་ཁ་ལ་ནུས་པ་
བསིལ། །རང་གི་ནུས་པས་གཟེར་རིམས་དུག ། མདོར་ན་མཆིན་ནད་ཁྲག་
མཁྲིས་སེལ། །ཞེས་དང༌། སྨན་ངོ་གསལ་བྱེད་དུ། ཤིང་འདབ་ཚོད་མ་རུང་
ཞིང་། ཤིན་ཏུ་རོ་ཁ་བ་ལྷོ་མོན་ཡུལ་ནས་འབྱུང་བ་དེའོ། །ཞེས་བཤད་ཅིང་།
བ་ཤ་ཀ་ཞེས་པ་ཟུར་ཆག་སྟེ། ལ་ས་ཀ་ཞེས་བརྗོད། མིང་འདོད་འཇོར།
བ་ཤ་ཀ ་ གནས་བྱེད། སིང་ཧུ། སེང་གེའི་གདོང་ཅན། ནཱ་ཛ་དན་ཀ་
ར་པོ་ཅན། ཞེས་དང༌། མིང་གཞན། བྲི་ཤ་ཀ་མ་དང་པནི་བྲྀ་ཥདྨ་བྲི་ཥ།
ཁྲག་སྐེམ་གཙོ་བོ།. ཞེས་བཤད་ལ། སྒྲ་སྦྱོར་ངེས་པར། བྲི་ཤ་དང་། པི་
པི་ཧ་མུ་ཁ་དང༌། བྱི་ཤག་མ་ཏ་དང་ཞེས་སོ། །
བ་ལེ་ཀ་ལ་རིགས་མང་པོ་མེད་ལ། སྨན་ངོ་གསལ་བྱེད་དུ། ཤིང་
སྨན་དབྱི་མོང་གི་དབྱིབས་ཅན་ཞེས་བཤད་ཅིང་། འཁྲུངས་དཔེར། བ་ལེ་
ཀ་ཞེས་བྱ་བའི་ཤིང་། ཤིང་གཞན་དག་ལ་འཁྲིལ་ཞིང་སྐྱེ། །སེ་ཤིང་མདོག་
- 116 -



འདྲ་མེ་ཏོག་འབྲས་བུ་མེད། །རོ་ནི་ཁ་ལ་རྩུབ་པ་ཡིན། །རང་གི་ནུས་པས་བད་
ཀན་དང༌། །གཟེར་རིམས་ཁྲག་ནད་མ་ལུས་སེལ། །ཞེས་དང་། མིང་གཞན་
མ་ཎི་བྷི་ཀྵ། ནོར་བུའི་ཤིང༌། པ་དུ་གླ་རི། ག་བུར་དྲི་ལྡན། བ་ལི་ཀ་ནི།
བ་ལེ་ཀ་ཟུར་ཆག་པའོ། ། སྒྲ་སྦྱོར་ངེས་པར། བ་ལི་ཀ་དང༌། བཱ་རི་དང་།
- ཨུ་ཏི་ཅན་དང༌། ཞེས་སོགས་སོ། ། །
ག་དུར་ལ་རིགས་ནི། སྨན་ངོ་གསལ་བྱེད་དུ། ཕོ་མོ་གཉིས་ལས།
ཕོ་རིགས་མོན་བུ་སྐམ་པོ་འདྲ་བ་དང་། མོ་རིགས་བྱ་རོག་གི་སུག་པ་འདྲ་བ་
དང་གཉིས། མ་རྙེད་ན་རྣམ་རྒྱལ་ལྷ་རྩེ་ནས་ཡོང་བའི་ག་དུར་དེས་ཚབ་རུང༌ ་
ཡོང་བར་བཤད་ལ། འཁྲུངས་དཔེར། བསིལ་དྲོད་སྙོམ་པའི་ལི་ག་དུར། །
ཆུ་ཡི་ནང་ནས་སྐྱེ་བ་སྟེ། །ལོ་མ་འབྲས་ཀྱི་ལྗང་པ་འདྲ། ། རྩ་བ་མོན་བུ་སྐམ་པོ་
འདྲ། ། སྡོང་བོ་རྩའི་སྡོང་བོ་འདྲ། ། རོ་ནི་ཚ་ལ་མངར་བ་ཡིན། །རང་གི་ནུས་
པས་ཚད་རིམས་དང༌། ། གློ་ནད་སེལ་ཞིང་སྐྲངས་པ་འདུལ། །ཆུ་སེར་ཐམས་
ཅད་འདྲེན་པར་བྱེད། །ནག་ཆུང་གསང་བའི་ཁྲོ་ཡིག་ལས། །སྔོ་སྨན་འོད་ལྡན་
ཟེར་བ་དེ། ། སྐྱེ་ས་བྲག་རི་བཟང་ལ་སྐྱེ། ། སྡོང་བོ་སེའུའི་ལྕུག་མ་འདྲ། །ལོ་མ་
གླང་མའི་ལོ་མ་འདྲ། །མེ་ཏོག་དམར་པོ་འོད་དུ་འཚེར། །ཟེ་འབྲུ་ཁམ་ཚིག་ལེབ་
མོ་འདྲ། །ཡོད་དེ་འཛམ་གླིང་ཡོངས་ལ་ཡོད། །ཟླ་བ་བཞི་བའི་ནང་དུ་བཏུ་ཞེས་
སོ། །མིང་འདོད་འཇོར། ཀུ་ར་ཎ་ཊ། ཕྱོགས་གཅིག་གར་བྱེད། ད་ཤ་བུ་
རི། གང་བ་བཅུ་བ། བ་ཡ་རགས་སྐྱེས། བ་ར་སེ་ལ་ས་རྣམས། ལོ་མ་
གླང་མའི་ལོ་མ་འདྲ་བ། མེ་ཏོག་དམར་པོ་འོད་དུ་འཚེར་རོ། །ཟེ་འབྲུ་ཁོ་ཅིག་
ལེ་ལོ་འདྲ། །མོ་རིགས་ལ་ལོ་ཞེས་བྱ་སྟེ། །གཡའ་སྤང་ངམ་ཆུ་བྲག་གི་མཚམས་
སྐྱེ་བ།་ མེ་ཏོག་དམར་པོ་སྙེ་མའི་ཚུལ་རྩ་བ་ཤུ་དག་འདྲ་བ་དེའོ། །པ་ཥཱ་ན་
བྱེད་དང༌། ཨུ་བྷ་ལ་བྷེ་དང་། ཤེ་ལ་བྱེ་དང་། ཨ་སྨྲ་བྱེད་རྣམས་ཞེས་
- 117 -



པའོ། །གོ་ཏ་ལའི་གསུངས་ལས། དྷུ་ག་ལ་བྷེ་རཱ་དང་། ས་ཁ་ན་བྷོ་དཱ་རྣམས་
སོ། །
སྟབ་སེང་ལ་རིགས་མང་པོ་མེད་དེ། །ངོ་བོ་སྤྱི་བཞུར་ཤིང་དཀར་རྩབ་
མོ་ནི། །ལྷོ་ཡི་རོང་གི་ནགས་སུ་སྐྱེ། །ཤུན་པ་ལྕང་མ་སྦྱར་བ་འདྲ། །རང་གི་ནུས་
པས་རུས་ནད་སེལ། ། ཆུ་རུ་གདུས་ནས་ཁོང་དུ་བཏང་། ། གང་ཡིན་རྨ་ནད་
ཐམས་ཅད་ལ། །ཆུ་ནི་འཇིག་གི་གཙོ་བོ་ཡིན། །ཞེས་དང༌། མིང་ནི་སྤྱི་བཞུར།
ཤིང་སྔོན། ཤིང་དཀར་གཙོ་མོ། སྤྱི་བསིལ། རྩིབ་མོ། སེང་གེའི་འོ་མ།
ཞེས་བཤད་པའོ། །
སྒྲོན་ཤིང་ལ་རིགས་གཉིས་སོ། །སྨན་ངོ་གསལ་བྱེད་དུ། ཐང་མ་སྒྲོན་
ཤིང་སྟེ་སྣུམ་ལྕི་ཚོ་མཁྲེགས་བཟང་། མིང་དྷེ་བ་དྷ་རུ། གོ་ཏ་ལའི་གསུངས་
ལས། དྷི་བྷ་ལ། ཙི་ར་དང༌། ཞེས་ཟེར་ལ། སྤྱིར་དྷེ་ཝ་དྷ་རུ་ཞེས་པ་
ཙན་དན་སྨུག་པོ་དང༌། ཤུག་པ་ཙན་དན་ལ་འཇུག་པ་ཡོད་དོ། །གྲང་རླུང་ཆུ་
སེར་གསུམ་གྱི་ནད་དང་། འཇམ་རྩི་སོགས་ཀྱི་སྐབས་སུ། སྒྲོན་ཤིང་བཏང་
ཞིང་གཞན་གཉིས་པོ་སྐབས་དང་སྦྱོར། །
སྐྱེར་པ་ལ་རིགས་རྒོད་གཡུང་ངམ་དཀར་ནག་གཉིས་ལས། འཁྲུངས་
དཔེར། སེར་ཤིང་པ་མ་ཀ་ཏ་དང༌། །སྐྱེར་པ་དཀར་པོ་ཞེས་ཀྱང་བྱ། །ཉིན་
སྲིབ་དག་གི་མཚམས་སུ་སྐྱེས། །པགས་པ་དངུལ་མདོག་སྙིང་པོ་སེར། །མེ་ཏོག་
སེར་ལ་འབྲས་བུ་དམར། །རང་གི་ནུས་པས་དུག་ནད་དང་། །རིམས་རྙིང་མིག་
ནད་ཐམས་ཅད་སེལ། །ཞེས་དང༌། མིང་པའི་ད་དུ། ཧི་དྲ་བ། ས་ལ་རག
དྷེ་ཤི་ཏི། ཛི་བྱི་ཏ་ཏ། ཚེར་རྣོ་འབྲས་སྐྱུར། དྲག་པོའི་ཤིང་། དཱ་རུ་ན་
རི་ཏྲ། དུག་ཅན་ཤིང་། ཀ་ཏ་མ་ཡང་ཟེར་རོ། །སྒྲ་སྦྱོར་ངེས་པར། སྡེ་བ་
དེ། དཱ་རུ་ཧ་རི་དཱ་དང་། པ་ར་ཛ་ནི་དང་། པ་ཙས་པ་ཙ་དང་། ཞེས་
- 118 --



སོགས་སོ། །པཎ་ཆེན་གོ་ཏ་ལས། རྔ་རུ་ན་ལ་དྷཱ་ཞེས་སོ། །
སེ་རྒོད་ལ་རིགས་རྒོད་གཡུང་གཉིས་ལས་རྒོད་ལའང་གཉིས། དམ་
སེལ་དང་། རྟ་ སེལ་ལོ་དང༌། བག་གི་ལོ་མ་ཡིན་ཟེར་ཡང་། འཁྲུངས་
དཔེར། སེ་རྒོད་མ་ཞེས་བྱ་བ་ནི། སྲིབ་མོ་ནགས་ཀྱི་ནང་དུ་སྐྱེས། ། སྡོང་བོ་
ཁོང་སྟོང་ཤུན་པ་སྨུག ། མེ་ཏོག་དམར་པོ་རྩ་བ་སྤུན། །འབྲས་བུ་ཆེ་ལ་རབ་ཏུ་
དམར། ། རང་གི་ནུས་པས་དུག་ནད་འཇོམས། ། ཞེས་དང་། མིང་མཆོད་་
བུམ། འགུགས་བྱེད་དམར་པོ། །གནོད་སྦྱིན་ཁ་འབར་མ་ཞེས་པའོ། ། ། །
སེང་ལྡེང་ལ་རིགས་ནི། སྨན་ངོ་གསལ་བྱེད་དུ། ཙན་དན་ སེང་
ལྡེང་། སྐྱེར་སེང་ལྡེང༌། གསོམ་སེང་ལྡེང་གསུམ་ལས། གོང་མ་གཉིས་
བཟང་ངོ་ཞེས་དང༌། ཙན་དན་སེང་ལྡེང་ལ་རིགས་དཀར་དམར་གཉིས་སོ། །
འཁྲུངས་དཔེར། སེང་ལྡེང་ཞེས་བྱའི་ཤིང་དག་ནི། །ཚ་བས་གདུང་བའི་རི་ལ་
སྐྱེ། ། སྡོང་བོ་ཆེ་ལ་རབ་ཏུ་མཁྲེགས། །ལོ་མ་ཕག་གི་ཟེ་བ་འདྲ། །རོ་ནི་ཡིད་ཙམ་
ཁ་བ་ཡིན། །རང་གི་ནུས་པས་ཆུ་སེར་སྐེམ། །ཞེས་དང༌། དཀར་པོ་ལ་མིང་
སོ་མ་སྐ། སེང་དཀར། ཨ་རི་མེ་དང་། ཚི་མ་འཇོམས། ཞེས་དང་།
གཞན་མ་ཛི་ཝན་བྲྀཀྵ་འཚོ་བྱེད་ཤིང་། ཆུ་སེར་ཁྲག་འཐུང༌། ཁུ་བ་མཛེས་
འདོད། ཀ་ཏ་ར་སེང་ལྡེང་ངོ༌། །ལ་ལར་སེང་ལྡེང་འདྲ་བའི་ཁུ་བ་སྔོན་པོ་ཅན་
ཞེས་ཀྱང་བཤད་དོ། །སྒྲ་སྦྱོར་ངེས་པར། ཁ་དམར་དང༌། བ་ལ་པ་ཏྲ་དང༌།
ཤ་ལྕེ་དཀར་དང་། དན་དང་། ཧེ་མན་དང་། ག་ཡ་ཏྲ་དང༌། རཀྟ་པ་
ར་དང་། བ་ཧུ་ཤ་ལེ་དང་། རྨི་ཏི་ཀླ་མ་དང་། དེ་དག་ནི་སེང་ལྡེང་གི་མིང་
ངོ༌། །ཞེས་དང༌། ཀ་དར་ར་དང༌། ཁ་ང་ར་ཀ་རུ་དང་། གོ་རཱ་ཏ་དང༌།
ཤ་ར་པ་ར་དང༌། ཀ་ལ་ཀྵ་ན་དང༌། པ་ར་ར་བྱ་བ་ལུ་དང༌། ཀར་མུ་ཀ་
དང༌། ཀུབ་ཚ་ཀཎྜ་ཀ་དང་། དེ་དག་ནི་སེང་དཀར་གྱི་མིང་ངོ༌། ། ཞེས་
-- 119 ཡ



སོ། །
པོ་སོ་ཆ་ལ་རིགས་དམར་སེར་དང༌། སྔོ་སྐྱ་ཁ་དོག་གིས་ཕྱེ་བ་གཉིས་
ལས། ཕྱི་མ་མཆོག་སྟེ། ཟླ་ཟེར་དུ། སྐྱུགས་སྨན་གཙོ་བོ་པོ་སོ་ཆ། ཞེས་
དང༌། པོ་སོ་ཆ་ནི་མདོག་སྐྱ་ཞིང་། ། ཤིན་ཏུ་སྔོ་བའང་མ་ཡིན་པ། །བླངས་
ནས་ཆོམས་ཆོམས་བརྡུང་བ་ནི། ། ཤིང་མངར་ལྕང་མ་གང་རུང་ནི། ། བསྐོལ་
བའི་ཆུ་ནང་ནུབ་གཅིག་སྦངས། ། དེ་ནས་སྨན་དེའི་ཁུ་བ་ནི། །མཉེས་ཤིང་
བཙགས་ལ་ནང་བར་ནི། །ལེགས་པར་བླུད་ལ་སྐྱུག་ཏུ་བཞུག ། ཅེས་དང་།
འཁྲུངས་དཔེར། སྟོད་དུ་འདྲེན་པའི་པོ་སོ་ཆ། ། ཚད་རོང་དག་ལ་སྐྱེ་བ་་་
ཡིན། །ཤིང་སྡོང་ཆེ་ལ་རབ་ ཏུ་མཁྲེགས། །ལོ་མ་སྣུམ་ལ་ཕྲ་བ་སྟེ། ། མེ་ཏོག་
དཀར་ལ་འབྲས་བུ་ནི། །མི་རྒན་དག་གི་འབྲས་བུ་འདྲ། །རོ་ནི་ཚ་ལ་ཡིད་ཙམ་
སྣུམ། །རང་གི་ནུས་པས་བད་ཀན་སོགས། ། ནད་རྣམས་ཐམས་ཅད་གྱེན་དུ་
འདྲེན། །སྐྱུག་སྨན་ཀུན་གྱི་གཙོ་བོ་ཡིན། །སོ་ཆ་མེད་པར་སྐྱུགས་གཏོང་བ། །
སྐྱུགས་ཐོན་ནད་ནི་མི་ཐོན་འགྱུར། །ཞེས་པ་དེའོ། །ཁ་ཅིག་ལུང་ཐང་གི་སྐོགས་
པར་ངོས་འཛིན་པ་ནི། མི་དང་རྟ་ཡི་གཉན་གག་པར་ཤིན་ཏུ་འགྲོ་བ་མ་་
གཏོགས་སྐྱུགས་མི་འབྱུང་བས། མི་འཐད་དོ། །མིང་ཏ་ན་པ་ལ། མྱོས་བྱེད་
འབྲས་བུ། ཞེས་དང་། སྒྲ་སྦྱོར་ངེས་བར། མ་དྷ་ན་དང་། ཤཱ་ས་ན་
དང་། ར་ཐ་དང༌། བི་ཎ་ཊ་དང་། ཏ་ག་ར་དང་ག་ལ་ཕ་ལ་དང༌། ག་ག་
ལ་དང༌། བ་ལ་དང་། ཤ་ལྕེ་བྱ་དང་། དེ་དག་ནི་པོ་སོ་ཆའི་མིང་གི་བྱེ་བྲག་
ཡིན་ནོ། །ཞེས་དང༌། གོ་ཏའི་ཀྱང༌། མ་ཡེ་ན་ཕ་ལ་ཞེས་སོ། ། .
་དན་རོག་ལ་རིགས་དན་ཁྲ་དང༌། དན་རོག་གཉིས། དེ་ཡང་དན་
ཁྲ་ལའང་རིགས་སྦྱར་མ་མགོ་བཅད་འདྲ་བ་དང༌། ཐའུ་ཟར་མ་འདྲ་བའི་
རིགས་གཉིས་ནུས་པ་མཚུངས་སོ། ། སུམ་པའི་གསུངས་དན་རོག་ལའང༌
- 120 -



རུས་སྦལ་གྱི་རྒྱབ་འདྲ་བ་དང་། ནག་ཆུང་གཉིས་ཀྱི་སྐྱེ་ས་ཞིང་ཀ་སོགས་ལོ་
བཏབ་ནས་དར་གྱི་སྲིན་བུའི་ལྟོ་བྱེད་པ་དང་། རི་ལོགས་སུ་སྐྱེ་བ་གཉིས་སུ་
གྲགས་པ་ལ། ཁྱད་པར་ཨེ་རཀྵ་སྡོང་བོ་དེའི་འབྲས་བུ་ལ་དན་ཁྲ་ཞེས་སོ། །དེ་
ཡང་འཁྲུངས་དཔེར། དན་ད་ཁྲ་བོ་ཞེས་བྱ་བ། །སྲིབ་རི་ནགས་ཀྱི་ནང་དུ་
སྐྱེ། །རྩ་བ་སྦོམ་ལ་ཤིན་ཏུ་རིང༌། །ལོ་མ་ཕྲ་ལ་ཅུང་ཟད་རྩུབ། ། སྡོང་བོ་རིང་ལ་
འཁྲིལ་ཞིང་སྐྱེ། །མེ་ཏོག་དཀར་པོ་གོང་བུ་ཅན། །འབྲས་བུ་ཁྲ་བོ་དན་རོག་
འདྲ། །རང་གི་ནུས་པས་བད་ཀན་དང་། ། འདུས་པའི་ནད་ཀུན་ སྟོད་་་་་་
འདྲེན། །སྨད་དུ་བཤལ་པའི་ལས་ཀྱང་བྱེད། །ཅེས་བཤད་དོ། །མིང་ནི། ཛ་
ཡི་ པཱ་ ལ། དན་ རོག ཨེ་ རཎྜ་ དན་ ཁྲ། ་ དེ་ གཉིས་ ལེགས་ སྦྱར་དང་།
ཡུལ་སྐད་མཐུན་པར་དན་ཁྲ་ལ་ གནྡྷ་ཧ་སྟ་སྟེ་དྲི་ཟའི་ལག་པ། ཨ་རཎ་ཏ།
ཞེས་སོ། །མོན་མཚོ་སྣའི་མོན་སྐད་ལ། ཨ་ཀོ་མ་ར། ཞེས་ཟེར་རོ། །དན་
རོག་ལ། དརྡ་རོག་པོ་རུས་སྦལ་རྒྱབ་ཅེས་དང༌། སྒྲ་སྦྱོར་ངེས་པར། ཨེ་
རཱན་ད་དང༌། མུ་རུ་ནུ་ཀ་དང༌། ་ཙི་ཏྲ་ཀ་དང༌། གན་དར་པ་ཧསྟ་དང་།
ཨ་མན་ཀྲུ་དང༌། བར་ཧུ་མ་དང་། ཤུ་གླ་དང་། པཉྩ་ ཨང་གུ་ལ་དང་།
དེ་དག་ནི་ཨེ་རན་དའི་མིང་ཡིན་ནོ། །ཞེས་སོ། གོ་ཏའི་གསུངས་ལས། ཨ་
རཱ་དྷི་དང་། ཨ་ར་ཊ་དང་། ཞེས་སོ། །
ཤི་ ཁཎྜ་ཞེས་པ་ལ། སྨན་ངོ་གསལ་བྱེད་དུ། བདུད་རྩི་བསེ་དཀར་
གྱི་ཞོ་ལ་ཞུན་བྱས་ཏེ། ཞེས་བཤད་པ་ལ། ཤི་ཞེས་པ་དཔལ་དང༌། ཁཅུ་
དུམ་བུ་ལ་འཇུག་པས་དཔལ་གྱི་དུམ་བུ་ཞེས་བྱའོ། ། རིགས་ཤིང་དེ་ལ་དཀར་
ནག་གཉིས་ཡོད་པའི་བསེ་དཀར་གྱི་ཞོ་ཡིན་ཏེ། འབྲས་ཕྱེ་སྦྲུས་པ་འཕང་ལོ་
བྱས་པས་ཕབ་རྡོག་འདྲ་བ་དང་། མ་སྦྲུས་པས་ཐང་ཆུ་འདྲ་བ་གཉིས་ལས།
ངོ་བོ་འཁྲུངས་དཔེར། ཤྲཱི་ཁཎྜ་ཞེས་བྱ་བ། ། དཔལ་ གྱི་དུམ་བུ་ནད་སེལ་་་
- 121 མཁས་པ་



ཟེར། །ཤིང་སྡོང་ཆེ་ལ་རྒན་པོ་འདྲ། །ཁ་དོག་སྔོན་པོ་ཡལ་ག་རྒྱས། །ཐམས་
ཅད་རྡོ་རྗེ་གོག་པོ་འདྲ། །འོ་མའི་རྒྱ་མཚོའི་ནང་ནས་སྐྱེ། །དེ་ལ་ཁཅུ་བྱས་པ་
ནི། །རོ་ནི་ཚ་ལ་ཡིད་ཙམ་ཁ། །རང་གི་ནུས་པས་སྨད་དུ་སྦྱོང་། ། ཞེས་དང་།
མིང་ནི། ཀླུ་ར། སྦུ་ར། ཞེས་སོ། །སྒྲ་སྦྱོར་ངེས་པར། སུ་ད་དང༌། བྱ་
ཊ་དང་། མ་བྲིཀྵ་དང་། གནྟ་བ་དང་། བཛྲ་ཀར་མུར་ཀ་དང་། སྣུམ་
ཧ་དང་། ས་མནྟ་དུག་ཏ་དང༌། སྨུག་དང་། བཛྲ་རི་དང་། ནི་ཤི་ཤ་པ་
ཏྲ་དང་། དེ་དག་ནི་ཤི་ཁནྜའི་མིང་ཡིན་ནོ། །ཞེས་སོ། །འདི་ཉིད་ནི་རྒྱ་གར་
མོན་གྱི་རོང་ནས་ཡོང་ངོ༌། །
དོང་ག་ལ་རིགས་མང་པོ་མི་སྣང་ལ། འཁྲུངས་དཔེར། སྨན་མཆོག་
དོང་ག་ཞེས་བྱ་བ། །དབེན་ལ་དྲོད་ཆེ་ས་ལ་སྐྱེ། །ལོ་མ་མེ་ཏོག་ཆེ་བ་ལ། །རང་
ཉིད་ཤིང་གཞན་དག་ལ་འཁྲིལ། ། དོང་ག་ཁྲག་གིས་རྒྱུངས་པ་འདྲ། །རོ་ནི་་ །
མངར་ལ་ཡིད་ཙམ་ཚ། །རང་གི་ནུས་པས་ནད་རྣམས་བཤལ།- །སྦྱོང་སྨན་རྣོན་
པོ་གཞན་གྱི་སྟེང་། ། དོང་ག་འཕང་ལོ་བདུན་བཏང་ནས། །ནད་རྣམས་གང་
འཇོམས་སྨན་བཏང་ན། །ནད་རྣམས་འཇོམས་པར་ཐེ་ཚོམ་མེད། །ཅེས་དང་།
ཟླ་ཟེར་ལས། དོང་གའི་བཀྲུ་སྨན་ལྷག་པར་ནི། །འཇམ་མངར་བསིལ་ལ་ཕན་
པ་ཡིན། །བྱིས་པ་རྒན་པོ་གློ་རྡོལ་དང་། །སྐྱིད་དེ་བ་ཡི་མི་རྣམས་ལ། །འཇམ་
ཞིང་སྐྱོན་ནི་མེད་པའི་ཕྱིར། །མཆོག་ཏུ་དོང་གའི་བཀྲུ་སྨན་བཏང་། །ཞེས་དང་།
མིང་ནི་འདོད་འཇོར། ཨ་ ར་ ག་ པ་ ད། དོང༌ ཁའི་མིང་། ཀནི་ ཀ་ རོ།།
དོང་ཁའི་མེ་ཏོག གཞན་དུ། བཱི་ཤ་མེ་ཀེ ། བཤལ་སྨན་ཐོག་ཅན།
་ཞེས་སོ། །སྒྲ་སྦྱོར་ངེས་པར། ཨ་རག་ག་དང་། ར་ཛ་བྷི་ཀྵ་དང༌། ཤ་མྱ་ཀ་
དང༌། དེ་དག་ནི། དོང་གའི་མིང་གི་རྣམ་གྲངས་སོ། །ཞེས་བཤད་པའོ། །
གོ་ཏ་ལའི་གསུངས་ལས། ར་ཛ་བྷིར་ཚ་དང་། གྷི་ཏ་མ་ལ་དང༌། རྟ་ན་བྷ་
ག 122 -



ཧེ་ར་དང་།
བྷ་ཏཱ་ལ་ར་ཁྲི་དང༌།
དེ་དག་ནི་དང་གའི་མིང་ཡིན་ནོ། །ཞེས་
སོ། །
ཀ་པེད་ལ་སྨན་ངོ་གསལ་བྱེད་དུ། རིགས་ཕོ་མོ་གཉིས་ལས། ཕོ་
རིགས་ཀ་པེད་ནི། བུ་ཆུང་གི་ཐོད་པ་འདྲ་བ་ཁོག་དམར་སྐྱ་ནང་ནས་འབྲས་
བུ་ལེབ་མོ། རོ་སྐྱུར་བག་གིས་གང་པའོ། མོ་རིགས་ནི་བིལ་བ་ཞེས་དབང་
དང་། བཀྲ་ཤིས་ཀྱི་རྫས་ཡིན་ལ། ནུས་པ་ཁྱད་པར་མེད་དོ། །ཞེས་དང་།
འཁྲུངས་དཔེར། ཀ་པེད་ ཅེས་བྱའི་ཤིང་མཆོག་ནི། ། ལོ་མ་ལེབ་ལ་ཆེ་བ་་་
ཡིན། ། སྡོང་བོ་རིང་ལ་ཡལ་ག་མང༌། ། མེ་ཏོག་དཀར་ལ་རོབ་ ཏུ་མཛེས། །
འབྲས་བུ་བྱིས་པའི་ཐོད་པ་འདྲ། །རོ་ནི་ཅུང་ཟད་སྐྱུར་བ་ཡིན། །ནུས་པས་རྨ་
དང་གློ་ནད་སེལ། །ཞེས་དང་། མིང་ཁ་རྟ་ཀ་དང༌། རྟ་མི་རྩི་དང་། དག་
པའི་བཅད་དང༌། འཁྲུ་གཅོད། ཅེས་དང་། སྒྲ་སྦྱོར་ངེས་པར། ར་ཛ་
ལ་དང་། བྲན་མ་ཧ་མ་དང༌། ལྷུད་མ་ནི་དང༌། བཀླུ་དང་། ལ་བུ་དང༌།
ཨ་ལམ་བུ་ནི་དང༌། ཤ་ཁ་ལམ་བུ་དང་། སྣུམ་པ་ཀ་ར་དང་། མ་རྡུ་ར་ལམ་
བུ་ནི་དང༌།, དེ་དག་ནི་ཀུ་བའི་མིང་ཡིན་ནོ། །
ད་ཏྲིག་ནི་ཤིང་འབྲས་དམར་ཆུང་ལུག་ཤིག་གི་སྒོ་ང་ལྟ་བུ་ལ་བཤད་དེ།
་ འཁྲུངས་དཔེར། ད་ཏྲིག་ཅེས་བྱའི་ཤིང་དེ་ནི། ། ཚད་པ་ཆེ་བའི་ནགས་ནས་
སྐྱེ། །སྡོང་བོ་ཆེ་ལ་ཤུན་པ་སྐྱ། །མེ་ཏོག་དམར་ཆུང་ལོ་མ་སྒོར། །འབྲས་བུ་ལུག་
ཤིག་སྒོ་ང་འདྲ། ། རོ་ནི་མངར་ལ་སྐྱུར་བའོ། །རང་གི་ནུས་པས་འཁྲུ་བ་་་་་་
གཅོད། །ཅེས་དང་། མིང་ནི་སྒྲ་སྦྱོར་ངེས་པར། རིན་དི་ལི་ཀ་དང་། སྲི་
ཀ་བླས་ཤ་སྐྱི་བླ། རཀྵ་པུ་ར། ་ཨོ་བླ་ཤ་ཀ་དང་། མ་ཧི་ཏ་པ་དང་། དེ་
དག་ནི་ད་ཏྲིག་གི་མིང་ཡིན་ནོ། །
སྨག་ལ་རིགས་དཀར་དམར་གཉིས། དཀར་པོ་ལ་བག་ཕྱེ་འདྲ་བ་་
- 123 -



དང༌། དམར་པོ་གྲོ་མའི་ཕྱེ་མ་འདྲ་བ། མིང་ཤིང་ཟན། འབའ་ཟན་ཞེས་
ནུས་པ་འདྲ་བའོ། །གོ་ཏ་ལའི་གསུངས་ལས། རྡོ་རྗེ་ཁི་ར་ཞེས་ཏེ་སྨག་དཀར་
པོའི་མིང་ངོ༌། །ཞེས་སོ། །
མོན་ཆ་ར་ལ་སྨན་ངོ་གསལ་བྱེད་དུ། ཤིང་བེ་དོ་ནག་པོའི་ཁྲག་དང་
འབྲས་བུ་གཉིས་ཀ་ལ་ཟེར། ཞེས་དང་། སྨན་མིང་རྒྱ་མཚོར། ཤིང་བེ་
ནག་འབྲས་བུ་ལ་ངོས་བཟུང་སྟེ། བེ་ནག་འབྲས་བུ་མོན་ཆ་ར། འཁྲུ་བ་
གཅོད་པའི་དམ་པ་ཡིན། ། ཞེས་བཤད་ཅིང་། མིང་ནི་བྷ་ཧེ་རི། ཤ་མ་ལི།
མོ་ར་ཙེ་ལ་མ། འགྲིམ་གཅོད། འཁྲུ་གཅོད། ཅེས་བཤད་པ་ལྟར་རྟོགས་
པར་བྱའོ། །
་
ཚི ག་གི་དོན་ལ། ་
གཉིས་པ་ཚིག་གི་དོན་བསྟན་པ་ལ། དེ་དག་ཅེས་པ་ནས་མེད་པར་
གཅོད་ཅེས་པའི་བར་གྱིས་བསྟན་ཏེ། ཤིང་སྨན། རྩི་སྨན། ཐང་སྨན་
གསུམ་པོ་དེ་དག་གི་ནུས་པ་གང་ལ་གང་ཕན་རྒྱས་པར་བཤད་པ་ནི།
ག་བུར་རོ་ཁ་བའི་ཁ་ཚ་བསྐ་བ་བཞིའི་ནུས་པ་ཡང་རྩུབ་བསིལ་རྟུལ་སླ་
མཉེན་སྐྱ་གཡོ་གྲང་བ་དང་ལྡན་པས། ཚད་པའི་ནད་ཀུན་ལ་བསྔགས་ཤིང་།
རྒྱུས་པའི་ཚད་པ་ཐོག་བབས་སུ་བྱུང་བའང་གསོད་པ་དང་། ཚད་པ་རྒྱུན་རིང་
དུ་རྙིང་ཞིང་ཞེན་པའི་ཚད་པ་རྩད་ནས་དྲུངས་འབྱིན་པར་བྱེད་པ་ཡིན་ནོ། །
ཙན་དན་དཀར་པོ་རོ་བསྐ་ཞིང་ནུས་པ་བསིལ་རྟུལ་ཡང་རྩུབ་གྱོང་བ་
དང་ལྡན་པས་གློ་བ་དང་སྙིང་གི་འཁྲུགས་ཚད་སེལ་བར་བྱེད་དོ། །ཙན་དན་
བསྲེགས་ཐལ་སྣ་ཁྲག་གཅོད་ཅིང་དར་ཟབ་ཐལ་བ་ཡང་དེ་དང་མཚུངས་དམར་པོ་བསྐ་
ཚ་ནུས་པ་རྟུལ་བསིལ་གྱོང་དང་ལྡན་པས་ཁྲག་གི་ཚད་པ་སེལ་བ་ཡིན་ནོ། །
ཨ་ག་རུ་རོ་ཁ་ཚ་དང་ལྡན་ཞིང་དྲོད་སྣུམ་སྐམ་དང་ལྡན་པས་། སྙིང་
- 124 -



སྲོག་གི་ཚ་བ་ཀུན་སེལ།
གི་ཝཾ་རོ་ཁ་མངར་དང་ལྡན་ཞིང་ནུས་པ་བསིལ་རྟུལ་ཡང་འཇམ་མཉེན་
པ་དང་ལྡན་པས་རིམས་དང་དུག་དང་མཆིན་པའི་ཚད་པ་དང་སྣོད་ཚད་ཀུན་
སེལ་ལོ། །
ཅུ་གང་མངར་ཞིང་ནུས་པ་ལྕི་རྟུལ་བསིལ་འཇམ་མཉེན་དང་ལྡན་པས་
གློ་ནད་ཀུན་སེལ་ཞིང་། རྨའི་ཚད་པ་ཀུན་གཅོག་པར་བྱེད་དོ།
གུར་ཀུམ་རོ་མངར་ཞིང་ནུས་པ་བསིལ་རྟུལ་འཇམ་མཉེན་བརྟན་པས་
མཆིན་པའི་ནད་ཀུན་སེལ་ཞིང་རྩ་ཁ་བསྡོམ།
སུག་སྨེལ་ རོ་མངར་ཚ་དང་ལྡན་ཞིང་ནུས་པ་སྣུམ་དྲོ་སྐམ་རྣོ་ཚ་བ་དང་
ལྡན་པས་མཁལ་མའི་ནད་དང་གྲང་བ་མ་ལུས་སེལ་བར་བྱེད། །
ཛཱ་ཏི་རོ་མངར་ཚ་ནུས་པ་ལྕི་སྣུམ་འཇམ་དྲོ་དང་ལྡན་པས་རླུང་ནད་
འཇོམས་ཞིང་སྙིང་གི་ནད་རྣམས་སེལ་བ་ཡིན་ནོ། །
ལི་ཤི་བསྐ་ཚ་ནུས་པ་སྣུམ་བརྟན་འཇམ་དྲོ་སྐུམ་ལྕི་དང་ལྡན་པས་སྲོག་
རྩའི་ནད་དང་གྲང་རླུང་སེལ།
ཀ་ཀོ་ལ་རོ་མངར་ཚ་དང་ལྡན་པས་ནུས་པ་ཡང་ཚ་སྐམ་རྩུབ་དང་ལྡན་
པས་ཕོ་བ་དང་མཆེར་པའི་གྲང་བའི་ནད་ཐམས་ཅད་སེལ་བར་བྱེད་པ་ཡིན་
ནོ། ། .
གླ་རྩི་ཁ་ཞིང་ནུས་པ་བསིལ་རྟུལ་ཡང་རྩུབ་སྣུམ་པ་དང་ལྡན་པས་དུག་
སྲིན་དང་མཁལ་མ་དང༌། མཆིན་པ་དང་གཉན་ནད་སེལ་ལོ། །
དོམ་མཁྲིས་རོ་ཁ་མངར་ནུས་པ་བསིལ་རྟུལ་རྩུབ་མཉེན་དང་ལྡན་པས་
རྩ་ཁ་བསྡོམ་པ་དང་རུལ་བ་གཅོད་ཅིང་རྨའི་ཤའུ་བསྐྱེད་པ་ཡིན།
-ཡབ 125
ས་



ཨུཏྤལ་རོ་བསྐ་ཞིང་ནུས་པ་གྲང་རྟུལ་སྐམ་པ་དང་ལྡན་པས་གློ་མཆིན་གྱི་
ཚད་པ་མ་ལུས་སེལ་བ་ཡིན་ཞིང་།
ནཱ་ག་པུཥྛ་དང༌། ནཱ་ག་གེ་སེར་དང་། པདྨ་གེ་སེར་གསུམ་གྱི་
རོ་མངར་བསྐ་དང་ལྡན་ཞིང་ནུས་པ་བསིལ་རྟུལ་སོགས་ཀྱིས་གློ་བ་དང་མཆིན་པ་
དོང་སྙིང་ཚད་རྣམས་སེལ་ལོ། །་
ཟི་ར་དཀར་པོ་རོ་ཚ་མངར་ནུས་པ་བསིལ་རྟུལ་འཇམ་རྣོ་དང་ལྡན་
པས་གློ་བའི་ཚད་པ་སེལ་བའོ། །
ཟི་ར་ནག་པོ་རོ་མངར་ལ་ཅུང་ཟད་ཚ་ཞིང་ནུས་པ་རྟུལ་སྣུམ་ཚ་བ་དང་
ལྡན་པས་མཆིན་པའི་གྲང་བ་སེལ་བར་བྱེད་པ་ཡིན་ནོ། །
་ ལ་ལ་ཕུད་རོ་ཚ་ཞིང་ནུས་པ་ཡང་རྩུབ་ཚ་རྣོ་སྐམ་གཡོ་དང་ལྡན་པས་ཕོ་
བའི་ནད་དང་གྲང་བ་སེལ་བ་དང་།
སོ་མ་ར་ཛ་རོ་མངར་བ་དང་ནུས་པ་བསིལ་རྩུབ་དང་ལྡན་པས་པགས་
པའི་ནད་དང་ཆུ་སེར་རྣམས་སེལ།
ཐལ་ཀ་རྡོ་རྗེ་རོ་ཡིད་ཙམ་ཁ་བ་དང་ནུས་པ་སྙོམས་པས་བཤད་མ་ཐག་
པ་དེ་བཞིན་དུ་ཕན་ནོ། །
གསེར་གྱི་མེ་ཏོག་རོ་ཁ་ལ་ངོ་བོ་བསིལ་བ་དང་ལྡན་པས་སྣོད་ཚད་དང་
ཁྱད་པར་མཁྲིས་ཚད་རྣམས་སེལ་བར་བྱེད་དོ། །
གསེར་གྱི་ཕུད་བུ་རོ་ཁ་ཞིང་ནུས་པ་བསིལ་རྟུལ་ཡང་རྩུབ་གཡོ་བ་དང་
ལྡན་པས་མཁྲིས་པའི་ནད་ཐམས་ཅད་གྱེན་དུ་འདྲེན་པར་བྱེད་དོ། །
དུག་མོ་ཉུང་རོ་ཁ་ཚ་ལ་ནུས་པ་བསིལ་རྟུལ་སྐམ་རྩུབ་མཉེན་པ་དང་
ལྡན་པས་མཁྲིས་པའི་ནད་སེལ་ཞིང་། ཁྱད་པར་ཚད་པས་འཁྲུ་བ་ཀུན་ཀྱང་
- 126 --



གཅོད་པར་འགྱུར་རོ། །
རྒུན་འབྲུམ་རོ་མངར་ཞིང་ནུས་པ་ལྕི་བསིལ་འཇམ་མཉེན་སླ་བ་དང་
ལྡན་པས་བློ་མི་ཁོག་པ་ཡང་སྙི་ཞིང་ཁྲག་སྐམ་པ་ཡང་འཇུ་ཞིང་།
འུ་སུ་རོ་ཚ་ཞིང་མངར་ལ་ལན་ཚྭ་བ་དང་ངོ་བོ་སྙོམས་པས་ཕོ་བའི་བད་
ཀན་གྱི་ཚ་བ་རྣམས་སེལ་བ་དང༌། །
སྟར་བུ་རོ་སྐྱུར་ནུས་པ་སྙོམས་ཤིང་རྣོ་ལ་ཡང་བས་གློ་བརྐོ་ཞིང་ཁྲག་འཇུ་
བ་དང་། བད་ཀན་གྱི་བེ་སྣབས་ཀྱང་གཅོད་དོ། །
བསེ་ཡབ་རོ་སྐྱུར་ཞིང་ནུས་པ་ཚ་སྐམ་རྩུབ་རྣོ་བསིལ་བ་དང་ལྡན་པས་
བད་ཀན་གྱི་ཚ་བ་སེལ་བར་བྱེད་དོ། །
སེ་འབྲུ་རོ་སྐྱུར་ཞིང་ནུས་པ་ཚ་རྣོ་རྩུབ་གཡོ་སྣུམ་སྐམ་ཡང་བ་དང་ལྡན་
པས་ཕོ་བའི་ནད་རྣམས་མ་ལུས་སེལ་ཞིང་། ལྷག་པར་མེ་དྲོད་བསྐྱེད་ཅིང་བད་
ཀན་དང་གྲང་བའི་ནད་ཀུན་འཇོམས་པ་དང་།
ན་ལེ་ཤམ་རོ་ཚ་བ་ཤས་ཆེ་ཞིང་ནུས་པ་ཚ་རྣོ་སྐྱ་སྐུམ་གཡོ་བ་དང་ལྡན་
པས་ཀྱང་བད་ཀན་གྲང་བ་སེལ་བའོ། །
པི་པི་ལིང་རོ་ཚ་བ་ཤས་ཆེ་ཞིང་ནུས་པ་རྣོ་རྩུབ་དྲོ་ཡང་སྐམ་པ་དང་ལྡན་
པས་གྲང་བའི་ནད་ཀུན་མ་ལུས་སེལ་ཞིང༌། །
སྨན་ སྒ་རོ་ཚ་བ་ལ་ནུས་པ་ཚ་རྣོ་སྐྱ་སྐམ་གཡོ་བ་དང་ལྡན་པས་མེ་དྲོད་
བསྐྱེད་ཅིང་ཁ་ཟས་ལེན་པ་དང་བད་རླུང་འཇོམས་པ་ཡིན་ནོ། །
སྒ་སྐྱ་རོ་ཚ་ཞིང་ནུས་པ་ཡང་རྩུབ་སྐམ་རྣོ་ཚ་བ་དང་ལྡན་པས་བད་རླུང་
སེལ་བར་བྱེད་ཅིང་ཁྲག་འཁྱགས་པ་ཡང་འཇུ་བ་ཡིན།
ཙི་ཏྲ་ཀ་རོ་ཚ་ཞིང་ནུས་པ་སྐམ་དྲོ་ཡང་རྩུབ་དང་ལྡན་པས་སྟོབས་མེ་
- 127 -



དྲོད་བསྐྱེད་པར་བྱེད་ལ། ལྷག་པར་དམུ་ཆུ་དང་འོར་དང་གཞང་འབྲུམ་དང་
སྲིན་ནད་དང་མཛེ་ནད་ཀྱང་སེལ་བར་བྱེད་ལ།
ཤིང་ཚ་རོ་ཚ་ཞིང་ནུས་པ་སྐམ་དྲོ་ཡང་རྩུབ་དང་ལྡན་པས་ཕོ་བ་དང་
མཆིན་པའི་གྲང་རླུང་སེལ་བར་བྱེད།།
ཀ་རཉྫ་རོ་ཁ་ཚ་ནུས་པ་ཡང་དྲོ་རྣོ་འཇམ་དང་ལྡན་པས་ཕོ་བའི་མེ་དྲོད་
བསྐྱེད།
ཤིང་ཀུན་རོ་ཚ་ཞིང་ནུས་པ་ཡང་དྲོ་སྐམ་སྣུམ་སོགས་ཀྱིས་སྲིན་འཇོམས་
པ་དང༌། གྲང་ནད་དང་སྙིང་རླུང་སེལ་བའོ། །
བྱི་ཏང་ཀ་རོ་སྐྱུར་མངར་ནུས་པ་ཚ་རྣོ་འཇམ་དང་ལྡན་པས་སྲིན་གྱི་
་ ནད་གསོད་པར་བྱེད་ཅིང་། མེ་དྲོད་བསྐྱེད་པར་བྱེད་པ་ཡིན་ནོ། །
མ་རུ་རྩེ་རོ་ཁ་ཞིང་ནུས་པ་བསིལ་རྟུལ་སོགས་ཀྱིས་སྲིན་གྱི་ནད་ཐམས་
ཅད་སེལ། །
གོ་བྱེ་རོ་བསྐ་ནུས་པ་བསིལ་རྟུལ་རྩུབ་སྐམ་དང་ལྡན་པའི་སྨན་གྱིས་སྲིན་
ནད་གསོད་པ་དང་རུལ་བ་གཅོད་ཅིང་པོ་བ་ལ་བབས་པའི་རིམས་རྣམས་སེལ་བ་
ཡིན་ནོ། ། །
སྤོས་དཀར་རོ་ཅུང་ཟད་མངར་ཞིང་ནུས་པ་བསིལ་ཡང་སྐྱ་སྐམ་རྣོ་བ་
དང་ལྡན་པས་ཆུ་སེར་གྱི་ནད་སྦྱོང་ཞིང་སྐེམ་པར་བྱེད་དོ། །
གུ་གུལ་རོ་ཁ་ཤས་ཆེ་ཞིང་ནུས་པ་རྩུབ་རྣོ་ཡང་བསིལ་དང་ལྡན་པས་ས་
བདག་གི་གདོན་དང༌། ་ལྷོག་པ་དང་གཉན་གཟེར་རྣམས་འཇོམས་པ་ཡིན་
ནོ། ། །
ཤེལ་ཏ་མངར་ལ་ནུས་པ་བསིལ་སྐམ་དང་ལྡན་པས་ལྷ་བ་དང་རུས་པའི་
- 128 --



ཆུ་སེར་བཙོན་དུ་འཛིན་པར་བྱེད་དོ། ། .
རྒྱ་ཚྭ་རོ་ལན་ཚྭ་ཞིང་ནུས་པ་ཚ་རྣོ་ཡང་རྩུབ་ལྕི་སླ་དང་ལྡན་པས་དུག་གི་
ནད་དང་སྲིན་གྱི་ནད་གསོད་ཅིང་རྩ་ནད་སྦྱོང་བ་དང་། གག་པ་དང་ཤ་རུལ་
བ་གཅོད་ཅིང་། ཆུ་འགགས་པ་ཡང་ཐུར་དུ་འབིགས་པར་བྱེད་དོ། །
རྒྱམ་ཚྭ་རོ་ལན་ཚྭ་ཞིང་ནུས་པ་ཡང་དྲོ་རྣོ་འཇམ་དང་ལྡན་པས་མ་ཞུ་བ་
དང་། བད་རླུང་གྲང་བ་ལས་གྱུར་པའི་ནད་སེལ།
ལྕེ་མྱང་ཚྭ་ཡང་དེ་དང་རོ་ནུས་མཚུངས་ཤིང་། དེ་བཞིན་དུ་མ་ཞུ་བ་
དང་བད་རླུང་གྲང་བ་དང་ཁྱད་པར་མིག་གི་ནད་ལ་ཕན་པར་བྱེད་དོ། །
ཁ་རུ་ཚྭ་དང་རྩབ་རུ་ཚྭ་གཉིས་རོ་ལན་ཚྭ་བ་ཤས་ཆེ་ཞིང་ནུས་པ་ཡང་
དྲོ་འཇམ་དང་ལྡན་པས་ལུས་ཀྱི་མེ་དྲོད་བསྐྱེད་ཅིང་སྦོས་པ་དང་སྒྲེགས་པ་དང་
ཐུར་སེལ་ལ་སོགས་པ་འགྱིངས་པ་དང་བད་རླུང་འཇོམས་པ་ཡིན་ནོ། །
. རྭ་ཚྭ་དང་ཐལ་ཚྭ་རོ་ལན་ཚྭ་བ་ཤས་ཆེ་ཞིང་ནུས་པ་ཚ་རྣོ་དྲོ་ལྕི་སོགས་
ཀྱིས་སྣོད་ཀྱི་གྲང་བ་སེལ་ཞིང༌།
མཛེ་ཚྭ་རོ་ལན་ཚྭ་ལ་ནུས་པ་དྲོ་ཞིང་སྐམ་པ་དང་ལྡན་པས་ཁྲག་འཁྱགས་
པ་འཇུ་ཞིང་རྨའི་ཆུ་སེར་ཕྱི་ལ་འདྲེན་པར་བྱེད་དོ། །
ཚ་ལ་རོ་ལན་ཚྭ་ཤས་ཆེ་ཞིང་ནུས་པ་ཡང་དྲོ་སོགས་ཀྱིས་རྨ་འདྲུབ་པ་སྟེ།
འཚོ་བར་བྱེད་ཅིང་ཁྲག་འཁྱགས་པ་འཇུ་བར་བྱེད་པ་དང་། སྦྱོང་བར་བྱེད་པ་
དང་།
ཝ་ཚ་རོ་ཡང་དེ་དང་མཐུན་ཞིང་ནུས་པ་ཡང་གཡོ་ཚ་བ་དང་ལྡན་པས།
བད་ཀན་ལས་གྱུར་པའི་ཝ་བ་མ་ལུས་པ་འཇོམས་པར་བྱེད་དོ། །
ཨ་རུ་ར་རྣམ་པར་རྒྱལ་བ་རོ་དྲུག་དང་ནུས་པ་བརྒྱད་དང་ལྡན་པས་
1:29



རླུང་དང་མཁྲིས་པ་དང་། བད་ཀན་དང་འདུས་པའི་ནད་རྣམས་སེལ་ཞིང་
ཁྱད་པར་བཀྲ་ཤིས་ཤིང་འདོད་པའི་དོན་ཀུན་འགྲུབ་པར་བྱེད་པས་བཟང་
ངོ༌། །
འཇིགས་མེད་རོ་བསྐ་བ་ཤས་ཆེ་ཞིང་ཅུང་ཟད་ཁ་ཚ་ནུས་པ་གྲང་རྟུལ་
སྐམ་པ་དང་ལྡན་ཞིང་མིག་གི་ནད་དང་གདོན་ལ་བསྔགས་སོ། །
བདུད་རྩི་རོ་བསྐ་སྒྱུར་ནུས་པ་གྲང་མཉེན་ལྕི་སྦོམ་པ་དང་ལྡན་པས་ལུས་
སྐེམ་པོ་ཡང་ཤ་འཕེལ་བར་བྱེད་ཅིང་།
འཕེལ་བྱེད་རོ་བསྐ་མངར་ལ་ནུས་པ་བསིལ་རྟུལ་སྐམ་པ་དང་ལྡན་པས་
གཞོགས་་བཅད་ལ་སོགས་རྨ་ལ་བསྔགས་པ་ཡིན་ནོ། །
སྐེམ་པོ་རོ་ཁ་བསྐ་ནུས་པ་བསིལ་རྟུལ་སྐམ་རྩུབ་དང་ལྡན་པས་བྱིས་པའི་
མཁྲིས་ནད་ཀུན་སེལ་བ་ཡིན་ནོ། ། ་
བ་རུ་ར་རོ་བསྐ་བ་ཤས་ཆེ་ཞིང་ནུས་པ་ཡང་བསིལ་སྐྱ་རྟུལ་སྐམ་དང་
ལྡན་པས་བད་ཀན་དང་མཁྲིས་པ་དང་ཆུ་སེར་གྱི་ནད་སེལ་བ་ཡིན་ནོ། །
སྐྱུ་རུ་ར་རོ་སྐྱུར་ཞིང་ནུས་པ་བསིལ་རྟུལ་རྩུབ་དང་ལྡན་པས་བད་ཀན་
དང་མཁྲིས་པ་དང་། ཁྲག་གི་ནད་སེལ་བ་ཡིན་ནོ། །
སྙིང་ཞོ་ཤ་རོ་མངར་སྐྱུར་དང་ལྡན་ཞིང་ནུས་པ་ལྕི་རྡོ་སྣུམ་པ་དང་ལྡན་
པ་དང་། མཁལ་མ་ཞོ་ཤ་རོ་མངར་ལ་ནུས་པ་སྣུམ་ལྕི་དྲོ་ཡང་དང་ལྡན་པ་
དང་། གླ་གོར་ཞོ་ཤ་རོ་མངར་ལ་ནུས་པ་ཡང་དྲོ་སྐམ་པ་དང་ལྡན་པས་རིམ་
བཞིན་དུ་སྙིང་ཚད་དང་། མཁལ་ཚད་དང་། མཆེར་ཚད་རྣམས་སེལ་བར་
བྱེད་ཅིང་།
ཨ་འབྲས་རོ་སྐྱུར་མངར་ནུས་པ་དྲོ་སྣུམ། སྲ་འབྲས་རོ་མངར་བསྐུ་
130



ནུས་པ་རྟུལ་འཇམ་དང་ལྡན་པས་མཁལ་མའི་ནད་རྣམས་སེལ་ཞིང་།
འབྲ་གོ་རོ་སྐྱུར་མངར་དང་ལྡན་ཞིང་ནུས་པ་ཡང་རྩུབ་རྣོ་བ་དང་ལྡན་ ་
པས་བད་ཀན་སྨུག་པོ་དང་སེར་པོ་དང་ཕོ་བའི་ནད་སེལ་བར་བྱེད།
མ་ནུ་པ་ཏྲ་རོ་ཁ་ཚ་ལྕི་རྟུལ་བསིལ་ཡང་དང་ལྡན་པས་རླུང་ཁྲག་ལྡན་
པའི་ཚད་པ་སེལ་བར་བྱེད་དོ། །
པུཥ་ར་མཱུ་ལ་རོ་ཁ་ཚ་དང་ལྡན་ཞིང་ནུས་པ་ཡང་རྩུབ་བསིལ་བ་དང་
ལྡན་པས་བད་ཀན་གྱི་ཚད་པ་སེལ་བར་བྱེད། །
རུ་རྟ་རོ་ཁ་ལ་ཅུང་ཟད་ཚ་ཞིང་ནུས་པ་ཡང་རྩུབ་གཡོ་དྲོ་ཚ་བ་དང་ལྡན་
པས་རླུང་དང་ཁྲག་དང་ཕོ་བ་སྦོས་པ་སེལ་བར་བྱེད་ཅིང་ཁྱད་པར་གློ་བའི་ནད་
དང་ཤ་རོ་དང་གག་པ་གཅོད་པར་བྱེད་དོ། །
ཡུང་ བ་རོ་ཅུང་ཟད་ཁ་ཞིང་ནུས་པ་བསིལ་རྟུལ་རྩུབ་པ་དང་ལྡན་པས་
དུག་ནད་སེལ་ཞིང་རུལ་བ་གཅོད་པར་བྱེད་ཅིང་གཉན་ནད་འཇོམས་པ་ཡིན་
ནོ། ། །
ཤུ་དག་རོ་ཚ་ཞིང་ནུས་པ་རྩུབ་ཡང་དྲོ་བ་དང་ལྡན་པས་མ་ཞུ་བ་དང༌།
མེ་དྲོད་སྐྱེད་ཅིང་གག་ལྷོག་སེལ་བར་བྱེད་ལ། །
པུ་ཤེལ་རྩེ་རོ་མངར་ཞིང་ནུས་པ་འཇམ་མཉེན་སྐྱ་དང་ལྡན་པས་སྐྱུགས་
པ་གཅོད་པར་བྱེད་ཅིང་བད་ཀན་གྱི་ཚ་བ་སེལ་བར་བྱེད་དོ། །
ཁྱུང་སྡེར་དཀར་སྨུག་རོ་ཁ་ཞིང་ནུས་པ་བསིལ་རྟུལ་ཡང་མཉེན་དང་
ལྡན་པས་དུག་གི་ཚད་པ་སེལ་བར་བྱེད་ལ། །
དཔའ་བོ་དཀར་པོ་དང་སེར་པོ་དང་དཔའ་རྒོད་རྣམས་ཀྱང་རོ་
ནུས་མཚུངས་ཤིང་དེ་བཞིན་དུ། དུག་ལ་ཕན་པ་ཡིན་ནོ། །
– 131 ག



བོང་ང་དཀར་པོ་རོ་ཁ་ཞིང་ནུས་པ་བསིལ་བ་སོགས་ཀྱིས་རིམས་དང་
མཁྲིས་པའི་ཚད་པ་སེལ་ཞིང་།
བོང་ང་དམར་སེར་གཉིས་རོ་ཁ་ལ་ནུས་པ་བསིལ་རྟུལ་ཡང་མཉེན་
དང་ལྡན་པས་ཤ་དུག་དང༌། བཙན་དུག་སེལ་བར་བྱེད་པ་ཡིན་ནོ། །
ཤིང་མངར་རོ་མངར་ཞིང་ནུས་པ་བསིལ་མཉེན་སླ་འཇམ་དང་ལྡན་
པས་གློ་ནད་རྙིང་བ་དང་རྩའི་ཚད་པ་སེལ་བར་བྱེད་དོ། །
སླེ་ཏྲེས་དང་ཀཎྜ་ཀ་རི་གཉིས་རོ་མངར་ཞིང་ནུས་པ་བསིལ་ལྕི་སླ་
མཉེན་རྟུལ་འཇམ་དང་ལྡན་པས་རླུང་ལྡན་གྱི་ཚད་པ་སེལ་བར་བྱེད་དོ། །
ག་བྲོ་དག་ཀྱང་རོ་ནུས་མཚུངས་ཤིང་དེ་བཞིན་དུ་རླུང་ཚད་དང་ལྡན་པ་
སེལ་ཞིང་རིམས་ལ་ཕན་པ་ཡིན་ནོ། །
ཏིག་ཏ་རོ་ཁ་ཞིང་ནུས་པ་བསིལ་རྩུབ་སླ་རྟུལ་དང་ལྡན་པས་མཁྲིས་པ་
ལས་གྱུར་པའི་ཚད་པ་མ་ལུས་པ་སེལ།
བ་ཤ་ཀ་རོ་ཁ་ལ་ནུས་པ་བསིལ་ཡང་སྐྱ་བ་དང་ལྡན་པས་ཁྲག་གི་ཚད་པ་
མ་ལུས་པ་སེལ་བར་བྱེད། ་
བ་ ལེ་ཀ་རོ་ཁ་ནུས་པ་རྩུབ་བསིལ་རྟུལ་བ་དང་ལྡན་པས་ གློ་བ་དང་།
མཆིན་པའི་ནད་སྣོད་དུ་བབས་པའི་ཚད་པ་སེལ་བ་ཡིན་ནོ། །
ལི་ག་དུར་ནི་རྩ་བ་རོ་ཁ་མངར་ཅན་ལ་ཕལ་བ་བོད་དུ་སྐྱེ་བ་བཅས་དེ་
དག་གིས་རིམས་དང་གློ་ཚད་རྩའི་ཚད་པ་རྣམས་སེལ། །
སྟབ་སེང་རོ་སྐྱུར་མངར་ལ་ནུས་པ་འཇམ་མཉེན་ལྕི་རྟུལ་སྐམ་པ་དང་
ལྡན་པས་རུས་པ་ཆག་པ་སྦྱོར་ཞིང་རུས་པའི་ཚད་པ་སེལ་ལོ། །
སྒྲོན་ཤིང་རོ་མངར་ལ་ནུས་པ་རྩུབ་དྲོ་སྣུམ་པ་དང་ལྡན་པས་བད་རླུང་
-- 132
ཁ་



དང་ཆུ་སེར་གྲང་བ་རྣམས་སེལ་བར་བྱེད་པ་དང་།
、 སྐྱེར་པ་རོ་ཁ་ཞིང་ནུས་པ་བསིལ་རྟུལ་དང་ལྡན་པ་དང་། སེ་རྒོད་རོ་
ཁ་མངར་ནུས་པ་ཡང་མཉེན་བསིལ་བ་དང་ལྡན་པ་གཉིས་ཀྱིས་དུག་ཚད་བྱེར་བ་
བསྡུད་ཅིང་ཆུ་སེར་སེལ།
སེང་ལྡེང་རོ་མངར་ཞིང་ནུས་པ་ཡང་མཉེན་སྐམ་པ་དང་ལྡན་པས་ཁྲག་
དང་ཆུ་སེར་སྐེམ་པར་བྱེད་དོ། །
པོ་སོ་ཆ་རོ་ཚ་ལ་ནུས་པ་ཡང་གཡོ་རྩུབ་པ་དང་ལྡན་པས་ནད་རྣམས་
ཀུན་ཀྱང་གྱེན་དུ་འདྲེན་ཞིང་སྐྱུག་སྨན་ཐམས་ཅད་ཀྱི་མཆོག་ཡིན་ནོ། །
དན་རོག་དང་ཤི་ཁརྦ་གཉིས་ཀྱི་རོ་མངར་ཞིང་ནུས་པ་ལྕི་བསིལ་རྩུབ་
རྣ་གཡོ་བ་དང་ལྡན་པས་དྲག་པོར་སྦྱོངས་བར་བྱེད་ལ།
དོང་ ག་རོ་མངར་ལ་ཡིད་ཙམ་ཚ་ཞིང་ནུས་པ་འཇམ་རྣོ་བསིལ་ལྕི་དང་
ལྡན་པས་མཆིན་པའི་ནད་སེལ་ཞིང་འཇམ་པོར་འཁྲུ་བར་བྱེད་པ་ཡིན་ནོ། །
ཀ་པེད་རོ་སྐྱུར་ཞིང༌། ད་ཏྲིག་སྒྱུར་མངར་དང་ལྡན་ཞིང་ནུས་པ་ཚ་དྲོ་
སྣུམ་སྐམ་རྩུབ་པ་དང་། །
སྨག་རོ་བསྐ་ཞིང་།
མོན་ཆ་ར་དེ་འདྲ་ཞིང་ནུས་པ་ཡང་རྩུབ་རྟུལ་སྐམ་ཚ་དང་ལྡན་པ་དེ་
རྣམས་ཀྱིས་འཁྲུ་བའི་ནད་རིགས་རྣམས་ཚ་གྲང་མེད་པར་གཅོད་པར་བྱེད་དོ། །
ཞེས་བྱ་བའི་དོན་ནོ། །
སྔོ་སྨན་གྱི་སྡེ་ཚན།
- 133 -



, བདུན་པ་ སྔོ་སྨན་གྱི་ནུས་ པ་ བསྟན་ པ་ལ་གཉིས་ཏེ།
ཚིག་དོན་ནོ། །
སྤྱི་དོན་དང་།
སྤྱི་དོན་ལ།
།
ཧོང་ལེན་ལ་རིགས་ཕོ་མོ་གཉིས་ལས། འཁྲུངས་དཔེར། ཧོང་ལེན་རི་
མཐོ་རྫ་ལས་སྐྱེ། །ལོ་མ་ནས་ཀྱི་ལྗང་བུ་འདྲ། །ཕོ་ལ་མེ་ཏོག་སྡོང་བོ་ཡོད། །མོ་
ལ་སྡོང་བོ་མེད་པ་ཡིན། །རང་གི་ནུས་པས་རིམས་རྙིང་སེལ། །ཞེས་བཤད་ཅིང༌།།
སྔོའི་བུ་མོ་སྤུན་བདུན་གྱི་རྟོགས་བརྗོད་དུ། གཡའ་གངས་རྫ་མཐོ་འཛིན་པའི་
གཡའ་རུག་མ། །ཟངས་ལུས་གཡུ་ལོ་མཆོང་གི་མེ་ཏོག་མཛེས། །རྐང་པ་ལྷ་བྱའི་
བདུད་རྩིས་རྨ་ཚད་སེལ། ། ཆུ་འཐུང་ཁྲག་མཁྲིས་འཁྲུགས་སེལ་གཙོ་མོ་ལགས།
ཞེས་ལྷོ་མོན་ནས་འབྱུང་བའི་ཕྱི་སྐྱ་ནང་དུད་པ་འདྲ་བ་དེའོ། ། མཁས་པ་མི་
བཞིས་མཛད་པའི་འཁྲུངས་དཔེ་ལས་ཀྱང་། མེ་ཏོག་སྔོན་པོ་གོ་བྲུན་འདྲ། །
ལོ་མ་ཁྲ་བོའི་རལ་གྲི་འདྲ། །རྩ་བ་འབུ་ཡི་ལུས་དང་འདྲ། །ཞེས་དང༌། མིང་
ནི་པུ་རྩེ་ཤེལ། གཡའ་རུག་མ། ཞེས་དང་། སྒྲ་སྦྱོར་ངེས་པར། ཀརྟ་ག་
དང་། མན་ཛ་བྱིན་དང་ཀ་ཏྲི་དང༌། ཀརྟ་ཀ་རོ་ཧི་ནི་དང༌། ཨ་ཤོ་ཀ་རམ་
ཧི་ནི་དང༌། ཤ་ཀུ་ལ་དང་ནི་དང་། དེ་དག་ནི་པུ་རྩེ་ཤེལ་གྱི་མིང་ཡིན་ནོ། །
ཞེས་དང་། གོ་ཏ་ལའི་གསུངས་ལས། ཀུ་ཊ་ཀི་སྟེ་ཧོང་ལེན་ནོ། །ཞེས་སོ། །
སྤང་རྩི་དོ་བོ་ལ་རིགས་གསུམ་སྟེ། འཁྲུངས་དཔེར། སྤང་རྩི་དག་
ལ་སྤུན་གསུམ་སྟེ། ། སྤང་རྩི་དོ་བོ་བྱ་བ་ནི། ། སྤང་རྩི་དང་ནི་ལུག་རྩི་དང་། །
སྤང་རྩི་འབྱར་བག་ཅན་ཡིན་ནོ། །སྤང་རྩི་དོ་བོ་ཁ་ལུང་སྐྱེ། །ལོ་མ་འདབ་མ་ཉ་
ག་མེད། །སྡོང་བོ་རིང་ལ་མེ་ཏོག་དཀར། །མེ་ཏོག་མི་རྒན་མགོ་བོ་འདྲ། །རོ་ནི་
ཁ་ལ་རྩུབ་པ་ཡིན། །རང་གི་ནུས་པས་ཆུ་ཤོར་དང་། །རིམས་འཁྲུགས་དུག་ནད་
ཐམས་ཅད་སེལ། རྨ་ཡི་ཚད་པ་སེལ་བར་བྱེད། །ཅེས་དང་། ལུག་རྩི་ནི་ལུག་རྩི་
- 134 ཕ



དོ་བོ་ཞེས་བྱ་བ། །ས་དྲི་བཟང་པོའི་སྤང་ལ་སྐྱེ། །ལོ་མ་ཉག་མེད་་བལ་དང་
ལྡན། །མེ་ཏོག་ནག་ཉམས་དྲི་ཞིམ་བྲོ། ་ ཞེས་སོ། ། སྤང་རྩི་འབྱར་བག་ཅན་
ཞེས་པ། །ས་བཟང་སྤང་རི་དག་ལ་སྐྱེ། །ལོ་མ་ས་འགེབ་ཉ་ག་ཅན། །འབྲས་བུ་
ནག་པོ་ལྟ་བ་འདྲ། །ལྡུམ་བུ་རུ་རྟ་ཞེས་ཀྱང་བྱ། །རིམས་དང་ཚད་ནད་ཐམས་
ཅད་དང༌། །མི་ཕྱུགས་ཆུ་ཤོར་ནད་རྣམས་དང་། །རྨ་དང་རྨེན་གཅོང་ཐམས་
ཅད་སེལ། །ཁྱད་པར་ལྷང་པའི་ཚད་པ་སེལ། །ཞེས་དང་། མིང་ནི། ནི་གུ་
ཆུང་། བོ་དོ་ལ། ཀུན་བྱེད་རྒྱལ་པོ། །ཨ་ལག་བེ་ནག་སོ་སོ་མོག ཆིག་
ཐུབ། ཞེས་དང་སྒྲ་སྦྱོར་ངེས་པར། བུ་རྟ་རྫི་ཝི་དང་། སུ་ར་བི་ཛ་ལ་དང་།
བ་བི་ཏྲ་དང་། མ་ཏྲ་སིད་རྟ་ཀྲི་དང༌། དེ་དག་ནི་སྤང་རྩིའི་མིང་ཡིན་ནོ། །
ཞེས་བཤད་དོ། །
རེ་ སྐྱོན་པ་ལ་སྤྱིའི་རིགས་ཟིལ་ཆེན་སྤུན་བདུན་དུ་གྲགས་ཏེ། སྦྱོར་
བའི་ག་བུར་དུ། སྟོང་ཟིལ། གསེར་ཟིལ། གཡུ་འབྲུག་ཟིལ་བ། གནམ་
ལྕགས་ཟིལ་བ། རྩི་དམར་ཟིལ་བ། སྔོ་སྤྲིན་ཟིལ་བ། སྐྲ་བཟང་ཟིལ་བ།
ཞེས་ བཤད་ ཅིང་། སྒོས་ ཀྱི་ རིགས་ རི་དང༌ ཀླུང་ དུ་ སྐྱེ་ བ་ གཉིས་ ལས། །
འཁྲུངས་དཔེར། རྩི་དམར་རྐང་གཅིག་སྲིབས་ཀྱི་སྤང་ལ་སྐྱེ། །ལོ་མ་ཨུཏྤལ་
གྱེས་པ་འདྲ། ། རྩ་བ་གཅིག་ལ་སྡོང་བོ་བརྒྱུད། །གསེར་གྱི་མེ་ཏོག་སྟོང་དང༌
ལྡན། །བདུད་རྩི་ཟིལ་པ་ཁྱད་པར་ཆགས། །དྲི་ཞིམ་རོ་ནི་མཆོག་ཏུ་ཁ། །ཚད་
པའི་ནད་ལ་བདུད་རྩི་ཡིན། ། རྨ་ནི་ཇི་ལྟར་ཚབས་ཆེ་ཡང་། །འདི་བཏབ་འཆི་
བར་འཇིགས་མི་དགོས། །ཀུན་གྱི་སྦྱོར་སྡེར་མེད་མི་རུང་། །འདི་མེད་ནད་ནི་
གསོས་པར་དཀའ། །ཚད་པའི་གཟེར་སྦྱོང་ནང་དུ་བཏང་། །ཚད་ནད་མ་ལུས་
ཧུར་འདོན་བྱེད། །གཞན་ཡང་ཡོན་ཏན་བསམ་མི་ཁྱབ། །ཅེས་དང༌། མིང་
ནི། རེ་སྐོན་པ། རྩི་དམར་རྐང་གཅིག རྩི་དམར་ཟིལ་ཆེན། ཕུག་རོན་
- 135 མཁས་



རྐང༌། ཟླ་བའི་དུག ཅེས་དང་། སྒྲ་སྦྱོར་ངེས་པར་ཛོ་ཏི་སྨྲ་ཏི་དང་། ཀ་
ཀུ་ནི་ཀ་དང་། ས་ར་བ་ཏ་བ་ཏི་དང༌། དེ་དག་ནི་ཕུག་རོན་རྐང་གཅིག་མིང་
ཡིན་ནོ། །ཞེས་སོ། ། .
ཀྱི་ལྕེ་ལ་རིགས་ཟླ་བུ་དང་ཀྱི་ལྕེ་གཉིས། ཟླ་བུ་ལ་རིགས་དཀར་སྔོ་
གསུམ། ཀྱི་ལྕེ་ལ་རིགས་དཀར་ནག་གཉིས། དཀར་པོ་ལ་འཁྲུངས་དཔེར།
ཤེལ་ཏ་དཀར་པོ་སྤང་ལ་སྐྱེ། །ལོ་མ་སྔོ་ལ་མཐུག་འཛམ་རིང་། ། སྡོང་བོ་དམར་
ལ་མེ་ཏོག་དཀར། །འབྲས་བུ་ནག་པོ་ལྕགས་ཕྱེ་འདྲ། ། རོ་ནི་ཁ་ལ་རྩུབ་པ་་
ཡིན། །ཞེས་དང་། ནག་པོ་ལོ་མ་ཕྲ་ཞིང་མེ་ཏོག་སྔོན་པོ་འཛང་མ་ཟེར་རོ། །
མིང་དཀར་པོ་ལ། ཤེལ་ཏེ། , ཤ་ལང་པ། ཀུ་དཀར་ར། གནོད་སྦྱིན་ལྕེ།
ཤེལ་ཏ་དཀར་པོ། ཞེས་དང་། སྒྲ་སྦྱོར་ངེས་པར། ། གཉིས་ཡས་ཏི་དང་།
རྟ་ཡ་མ་ནི་དང་། བ་ལ་ནི་དང༌། བྷ་ཡ་ན་ཤ་ནི་དང༌། བྷ་ལ་བ་བྷ་རྟ་དང་།
ཀྲི་ཏ་ཏྲ་ན་དང༌། མ་ཤི་དང་། ནི་རི་པ་ཀུ་དང༌། དེ་དག་ནི་ཀྱི་ལྕེ་བའི་
མིང་ཡིན་ནོ། །
སུམ་ཅུ་ཏིག་ལ་རིགས་མི་མང་སྟེ། བརྡ་སྤྲོད་དུ། སུམ་ཅུ་ཏིག་
གཡའ་དང་སྤང་ལ་མང་། །ལོ་མ་ལེབ་ཆུང་རྐོ་མ་མཆུ། །ངར་པ་དམར་སེར་བ་
སྤུ་ཅན། །མེ་ཏོག་དཀར་སེར་པདྨ་འདྲ། ། ཞེས་བཤད་ཅིང་། འཁྲུངས་་་་་
དཔེར། སུམ་ཅུ་ཏིག་ནི་སྲིབ་མོར་སྐྱེ། །ལོ་མ་པདྨ་སྤུངས་པ་འདྲ། ། སྡོང་བོ་བྱི་
རུའི་མཆོད་སྡོང་འདྲ། །མེ་ཏོག་གསེར་གྱི་པ་ཏྲ་འདྲ། ། རང་གི་ནུས་པས་རུས་
ཚད་སེལ། །ཚད་རིམས་ནད་ལ་བདུད་རྩི་འདྲ། །ཞེས་སོ། །
པྲི་ཡང་ཀུ་ལ་སྤྱིའི་རིགས་ཤིང་སྔོ་འབྲུ་དང་གསུམ་ལས། འདིར་སྔོ་བྲི་
ཡང་ཀུ་ལ་རིགས་ ཕོ་མོ་གཉིས་ལས་ སྔོ་པྲི་ཡང་ཀུའོ། །མིང་ནི་འདོད་འཇོར།
བྱེ་མང་དང་པྲི་ཡང་ཀུ་དང་། མཆིན་སྨན་ཙིའུ། ་ ཏིལ་སྔོག་པ། བོད་ཀྱི་
- 136 -



གུར་ཀུམ། དར་སྔོན་ཅན། རྩིའུ་དྲི་ཆེན། སྔོ་གནམ། ཏིང་ལེ་བྱིན།
ནག་ཆུང་གསང་པ་ཁྲོ་ཡིག་ལས། སྔོ་སྨན་ཀཀྐ། ཞེས་ཟེར་རོ། །
ཟངས་ཏིག་ལྕགས་ཏིག་གཉིས་སྐྱེ་ལུགས་འདྲ་ཞིང༌། ལོ་མ་སྡོང་བུ་
ཡང་འདྲ། མེ་ཏོག་ནི་ཟངས་ཏིག་དམར་སྐྱ། ལྕགས་ཏིག་མེ་ཏོག་སྔོ་སྐྱར་
ཡོད་ལ། མིང་གི་རྣམ་གྲངས་ནི། ནི་ཆུ་ཎྚི་ཞེས་པ་མ་གཏོགས་མི་སྣང་ངོ་ཞེས་
སོ། ། །
སྲོ་ལོ་ལ་རིགས་གཉིས། ལག་ལེན་པོད་ཆུང་དུ་མེ་ཏོག་དམར་སྨུག་ཏུ་
ཡོད་པ་དང༌། གོང་བུ་དབལ་གཞི་པད་ཁ་འདྲ་བ་ནི་སྨུག་པོ། ལོ་འདབ་སྨུག་
པོ་འདྲ་བ་ལ་མེ་ཏོག་དཀར་པོ་ཟིལ་བ་འབབ་པ་གོང་བུ་ལེབ་ཆེན་ཟླ་ཚེས་འདྲ་བ་
ནི་དཀར་པོའོ། །ཞེས་དང༌། སྨན་ངོ་གསལ་བྱེད་དུ། དཀར་སྨུག་གཉིས་ཏེ་
ཁོང་སྨན་གྱི་སྐབས་སུ་དཀར་པོ་དང་། ལུམས་སོགས་ཕལ་ཆེར་ལ་སྨུག་པོ་
བསྔགས་ཤིང་སྐད་དོད་མང་པོ་མེད་དོ་ཞེས་དང༌། འཁྲུངས་དཔེར། སྲོ་ལོ་
དཀར་པོ་ཞེས་བྱ་བ། །གཡའ་རི་གངས་རིའི་རྫ་ལས་སྐྱེ། །མཚན་གྱིས་གྲོང་ཁྱེར་
བདུན་བདུན་སྐོར། །རྩ་བ་ཕྲ་ལ་སྡོང་བོ་ཤུན། །ལོ་མ་མཐུག་ལ་སྣུམ་པ་ཡིན། །
མེ་ཏོག་དཀར་པོ་རབ་ཏུ་མཛེས། །བདུད་རྩི་ཟིལ་བ་རྒྱུན་མི་ཆད། །བྱ་རྒོད་ཤུ་
བ་རྨས་མས་ཟ། །ཁ་མངར་གློ་ནད་བཤལ་ནད་སེལ། །ཞེས་དང་། དེ་ཡང་མི་
ཉག་གི་བཞི་སྦྱོར་ལས། སྲོ་ལོ་དཀར་པོ་ཞེས་བྱ་བ། །བྱ་རྒོད་ཤྭ་བས་ཟ་བ་
དང༌། །མཚན་གྱིས་གྲོང་ཁྱེར་བདུན་གྱིས་བསྐོར། །ཆུ་གཉིས་མཉམ་པོར་་་་་
བསྐོལ་བྱས་ནས། །གཅིག་ལས་གྲང་བ་སྐྱེས་པས་ན། །ཞེས་དང༌།. སྨུག་པོ་ལ་
མཚན་སྲོ་ལོ། ཕག་སྲོ་ལོ་ཞེས་སོ། །སུག་འདྲ་ནི་གཡའ་སྤང་ལ་སྐྱེ་བ་སྲོ་ལོའི་
རིགས་སྲོ་ལོ་སུག་པ་འདྲ་བའོ། །ཞེས་སོ། །
གཡའ་ཀྱི་མ་ལ་རིགས་ནི་མེ་ཏོག་ཁ་དོག་གིས་དབྱེ་བ་དཀར་སེར་དམར་
- 137
-



སྔོ་བཞི་ལས། སྨན་ངོ་གསལ་བྱེད་དུ། རིགས་མིང་ཐུན་མོང་དུ། རྒྱལ་པོ་
ཟླ་བསིལ་ཞེས་པ་ལྷ་མོ་གཡའ་ཀྱི་མ་སྟེ་ཟངས་ཀྱི། ལྕགས་ཀྱི། གསེར་ཀྱི།
དངུལ་ཀྱི། ཞེས་པ་མེ་ཏོག་གིས་ཕྱེ་བ་ཡིན་ལ། འདབ་མ་ནི་གསེར་ཀྱི་པ་ཏྲ་
འདྲ་བ་ནི་ནམ་ཡང་གཡོ་བ་མེད་དོ། ཁ་ཅིག་སྟོང་རི་ཟིལ་པ་ཡིན་པར་བཞེད་
ཀྱང་ཤེས་བྱེད་མེད་དོ། །འཁྲུངས་དཔེར། གཡའ་ཀྱི་སྔོན་པོ་རི་གཉན་གཡའ་
ལ་སྐྱེ། །ལོ་མ་མེ་ཏོག་སྔོ་ལ་ཅུང་ཟད་སྐྱ། རོ་ནི་ཁ་ལ་ནུས་པས་ནད་རྣམས་
སྐྱུགས། །འཐིབ་མྱོས་ བརྒྱལ་ འབོག་ སྙིང་ ཚད་ གང་ ཡང་ སེལ། ། ཞེས་ དང་།
རྟོགས་བརྗོད་དུ། གཡའ་གངས་རྫ་ལ་སྐྱེ་བའི་གཡའ་ཀྱི་མ། །གསེར་གྱི་པ་ཏྲ་
འཁྱིལ་བའི་སྣུམ་འོད་འབར། །མེ་ཏོག་རིན་ཆེན་ཟར་བུའི་ཕྲེང་བས་རྒྱུན། །ཁ་
བསིལ་ མཁྲིས་ ཚད་ ཞི་ སྦྱངས་ གཙོ་ མོ་ ལེགས། ། ཞེས་ དང༌། བརྡ་སྤྲོད་ དུ།
གཡའ་ཀྱི་གཡའ་སྤང་བྲག་སྲུབ་སྐྱེ། ། ལོ་མ་སྒོར་ཆུང་ཕུ་མཐུག་པོ། ། མེ་ཏོག་
ཟངས་ཀྱི་གཟེར་བུ་འདྲ། །རྩ་བ་སེར་པོ་ཁ་སྤུན་པོ། །དྲི་མེད་རོ་ནི་ཁ་ལ་ལྡང་།
ཞེས་བཤད་ཅིང་མིང་ནི་རྒྱལ་པོ་ཟླ་བསིལ་ཞེས་སོ། །
གང་ག་ཆུང་ལ་རིགས་མང་པོ་མེད་དེ། འཁྲུངས་དཔེར། རྒྱལ་
མཚན་གང་ག་ཆུང་ཞེས་སྨན་མཆོག་འདི། །ཟུར་བཞི་ལོགས་བརྒྱུད་རྩེ་མོ་དབལ་
དང་དགུ། །དེ་སྟེང་མེ་ཏོག་ཡང་ཏོག་ལྡིང་བ་དེ། །རོ་ཁ་བསིལ་བས་དུག་ནད་
རིམས་ཚད་སེལ། ། འགྲོ་བའི་དོན་དུ་བརྒྱ་བྱིན་ལྷ་དབང་གིས། ། ཞེས་དང་།
རྟོགས་བརྗོད་དུ། གངས་ཅན་གཡའ་ཤག་སྐྱེ་བའི་གང་ག་ཆུང་། །ཟུར་ལོགས་
མཆོད་རྟེན་བརྩེགས་འདྲའི་རྩེ་མོ་ལ། །རབ་མཛེས་ཨུཏྤལ་དགོད་པའི་ཆུན་པོས་
བརྒྱན། །ཚ་བ་ཀུན་སེལ་ཚད་འཁྲུ་དུག་ནད་སེལ། །ཞེས་དང་། བརྡ་སྤྲོད་དུ།
གང་ག་ཆུང་དེ་གཡའ་གསེབ་བྱེ་ལོགས་སྐྱེ། །ཟུར་བཞི་ལོགས་བརྒྱུད་མཆོད་རྟེན་
བརྩེགས། །མེ་ཏོག་དྲིལ་བུ་ཁ་བསླང་འདྲ། ། རྩེ་བ་རྒྱུས་པ་འཛིངས་པ་འདྲ། །
138 --



ཞེས་སོ། །
བྱ་རྒོད་སྤོས་རིགས་ཆེ་ཆུང་གཉིས་ལས། བརྡ་སྤྲོད་དུ། བྱ་རྒོད་
སྤོས་ཀྱང་གཡའ་གསེབ་སྐྱེ། །ལོ་མ་མཐུག་པོ་སྲུབ་ཀའི་དབྱིབས། །མེ་ཏོག་སྔོ་སྐྱ་
བ་སྤུ་ཅན། །དྲི་མ་གླ་རྩིའི་དྲི་མ་མནམ། །ཞེས་དང་། མིང་སྨན་ངོ་གསལ་
བྱེད་དུ། བདུད་རྩི་ཆིག་ཐུབ་སྲིན་བྱའི་མགོ་བོ་ཅན། སྔོ་མ་ཀི་ཏ་ནག་པོ།
སྔོ་ཤིག་གསོད་པ་དང༌། གླ་རྩིའི་དྲི་ཅན། ཤིག་དུག་ཅེས་པ་ལོ་མ་སྔོ་དམར།
མེ་ཏོག་སྔོན་པོ་སྲིན་བྱའི་མགོ་བོ་འདྲ་བ་དེའོ། །
སྲོལ་གོང་པ་ལ་རིགས་མང་པོ་མེད་ལ། ངོ་བོ་ནི་བརྡ་སྤྲོད་དུ། ཡུ་
མོ་སྲོལ་གོང་གཡའ་གསེབ་སྐྱེ། ། ལོ་མ་དམར་སྨུག་ སོག་ལེ་ཁ། ། དབྱིབས་ནི།
ཕྲུག་ཤད་ཁ་གྱེན་དུ་བསྟན་པ་ལྟ་བུ་ལ་རོ་ཤིན་ཏུ་ཁ་བ་ཞིག་སྟེ། སྤང་བག་མ་
སོགས་ལ་བྱེད་པ་ནི་ནོར་ཞེས་པའོ། །
ཡུ་མོ་མདེའུ་འབྱིན་ནི་ཟིལ་ཆེན་སྤུན་བདུན་དུ་ གྲགས་པའི་སྨན་ཏེ།
མེ་ཏོག་གིས་ཕྱེ་བ་རིགས་གཉིས་ལས། །འཁྲུངས་དཔེར། ནད་རྣམས་ཀུན་
སེལ་བྲག་སྐྱེས་ག་བུར་ཏེ། །གཞུང་གཞན་དག་ནས་ཡུ་མོ་མདེའུ་འབྱིན་ཟེར། །
ཉིན་ནམ་སྲིབ་ཀྱི་བྲག་ངོ་དག་ལ་སྐྱེ། །ལོ་མ་སྔོན་པོས་བྲག་ལོགས་ཐམས་ཅད་
ཁྱབ། །མེ་ཏོག་དཀར་པོ་དྲིལ་བུའི་ཡུ་བ་འདྲ། །གེ་སར་སེར་པོས་ཀུན་ཏུ་ནང་
ནས་གང༌། །ཞེས་དང༌། བརྡ་སྤྲོད་དུ། ཡུ་མོ་མདེའུ་འབྱིན་མཐའ་གསེབ་
སྐྱེ། །ལོ་མ་སྒོར་མོ་སྲད་ཆུང་འདྲ། ། མེ་ཏོག་དམར་སྨུག་རྭ་གཟར་འདྲ། །གོང་
བུ་སྔོན་པོ་གཞུ་ཤུབས་འདྲ། །ཞེས་བཤད་པས། སྲོག་ཆགས་ཀྱིས་བརྙེད་པའི་
སྨན་བརྒྱད་ལས་ཤྭ་བས་བརྙེད་པའི་ཡུ་མོ་མདེའུ་འབྱིན་ཞེས་དང་། མིང་ནི་
གནམ་ལྕགས་ཟིལ་པ་ཞེས་སོ། །
དར་ཡ་ཀན་ནི་སྨན་ངོ་གསལ་བྱེད་དུ། སྤྱིར་དར་ཡ་ཀན་ཞེས་པ་འདི་
- 139 -



ལ། སྨན་ཕལ་མོ་ཆེ་ཞིག་ལ་འཇུག་པས་མཚམས་ཤེས་པར་བྱའོ། །ཞེས་བཤད་
ཅིང་། རི་གཉན་མགུལ་སྐྱེས་དར་ཡ་ཀན་ཞེས་དང་། བརྒྱ་བྱིན་ལྷ་་་་
བསྲུངས་དར་ཡ་ཀན་ཞེས་དང་། ཀླུང་ཤོད་སྐྱེ་བའི་དེར་ཡ་ཀན་ཞེས་དང་།
གླུ་རྫིང་སེལ་བའི་དར་ཡ་ཀན་ཞེས་དང་། ཆུ་མིག་ནང་སྐྱེས་དར་ཡ་ཀན་ཞེས་
དང༌། སྔོན་མོ་དར་ཡ་ཀན་ནི་ཚེར་སྔོན་ཡིན་ཟེར། ཀླུ་རྣམས་འདུལ་བའི་
དར་ཡ་ཀན་ཞེས་མང་བར་ཡོད་ཅིང་། མཁས་དབང་བྱར་པོའི་ཕྱི་རྒྱུད་འགྲེལ་
པར། དར་ཡ་ཀན་ལ་རིགས་ལྔ་སྟེ། བརྒྱ་བྱིན་ལྷས་བསྲུངས་དར་ཡ་ཀན།
སོགས་དར་ཡ་ཀན་ལ་རིགས་ལྔ་ཡོད། ཅེས་དང༌། བླ་རྟ་ཚེ་དབང་གི་འགྲེལ་
བར་ཀྱང་འདི་ལྟར་བཤད་དེ། རི་གཉན་མགུལ་སྐྱེས་དར་ཡ་ཀན་ནི་ཚེར་སྔོན།
ཀླུང་ཤོད་སྐྱེ་བའི་དར་ཡ་ཀན་ནི་ཧ་ལོ་སྟེ། ཆུ་མིག་ནང་སྐྱེས་དར་ཡ་ཀན་ཞེས་
བྲེ་ག་འདྲ་བ་ཆུ་ལྡུམ་པར་གྲགས་པ་དེ་ལ་འདོད། ཆུ་རྫིང་སེལ་བའི་དར་ཡ་
ཀན་ནི་སྒ་ཏིག་པ། ཀླུ་རྣམས་འདུལ་བའི་དར་ཡ་ཀན་ཀླུ་བདུད་རྡོ་རྗེ། རྨ་
རྣམས་འདྲུབ་པའི་དར་ ཡ་ ཀན་གསང་བ་སྨན་གཅིག་ཅེས་མང་བར་འདོད།
འདིར་ རྨ་ རྣམས་ འདྲུབ་ པའི་ དར་ ཡ་ ཀན་ བཟུང༌ སྟེ། འཁྲུངས་ དཔེར།
འཛམ་བུ་གླིང་ན་དཀོན་པའི་སྨན། །ལོ་མ་ཕྲ་བོ་རྩ་བ་དཀར། །མེ་ཏོག་དཀར་
སེར་དམར་སྔོ་བཞི། །གཅིག་ཏུ་མ་ངེས་སྐྱེ་བ་བྱུང་། །བསིལ་འཇམ་རྫ་ལ་སྐྱེ་
བས་ན། །ཡོན་ཏན་དཔག་ཏུ་མེད་པ་ཡིན། །སྦྱོར་ལུགས་གྲོགས་ཀྱིས་བསྒྱུར་བ་
ན། ། བཞི་ བརྒྱ་ རྩ་ བཞིའི་ ནད་རྣམས་ སེལ། ། ཞེས་ དང་། སྔོ་འབུམ་ དུ།
དར་ཡ་ཀན་ཞེས་བྱ་བ་ནི། སྐྱེ་གནས་ཡུལ་ལྗོངས་ཀུན་ལ་ཡོད། །ལོ་སྡོང་ཡལ་
ག་ཕྲད་པོར་སྐྱེ། ། མེ་ཏོག་མདོག་དཀར་འདབ་མ་བཞི། ། འབྲས་བུ་མུ་མེན་་
དམར་པོ་འདྲ། །རང་གི་ནུས་པས་བྱང་ཁོག་གི ཁྲག་དང་ཆུ་སེར་འཇོམས་
པའི་མཆོག ། མིང་ནི་ཁྲག་ཁྲོག་པ་ཞེས་དང་། །ལ་ལར་ཆག་སྨན་ཞེས་པའང་
--- 140
ག་



ཡོད། །དར་ཡ་ཀན་ཞེས་བྲག་གསེབ་སྐྱེ། །སྐྱེས་པ་དང་རལ་བཏགས་པ་འདྲ། །
ལོ་མ་ཕྲད་པོ་ཁ་གསུམ་ལ། །མེ་ཏོག་བ་དན་འཕྱར་བ་འདྲ། །རྩ་བ་སེར་ལ་ཁ་བ་
ཡོད། །ཅེས་གསུངས་སོ། །རིགས་ལྔ་ནི་མེ་ཏོག་དང་ཁ་དོག་གིས་ཕྱེ་བས་ངོ་བོ་
གཅིག་པ་ཡིན་ནོ། །གཞན་ནི་ཕྱོགས་ལྟུང་སྨྱོ་ཆུས་བཟུང་བའི་རང་སྟོད་ཞེ་ལ་
ཚང་པ་དག་གི་དར་ཡ་ཀན་ལ་དགག་སྒྲུབ་བྱེད་པ་དག་ནི་ལོག་ལམ་དུ་རྣམ་པར་
འཁྱམས་པའོ། །ཞེས་པའོ། །
རྟ་ ལྤགས་ལ་སྨན་ངོ་གསལ་བྱེད་དུ། དཀར་ནག་གམ་རི་ཀླུང་གི་་
གཉིས་ཏེ། ཞེས་སོ། །ངོ་བོ་ནི་འཁྲུངས་དཔེར། རྟ་ལྤགས་དག་ལ་རྣམ་པ་
གཉིས། །རི་དང་ཀླུང་དུ་སྐྱེས་པ་ཡིན། །ལོ་མ་སྒོར་མོ་མཐུག་པ་ལ། །འབྲུམ་པ་
ཐུག་ཐུག་ཡོད་པ་ཡིན། ། སྡོང་བོ་གྲུ་བཞི་ཐིག་ཤིང་འདྲ། །མེ་ཏོག་སྔོ་དམར་
དཀར་བའང་ཡོད། ། ཚེར་མ་དང་བཅས་ཁྱི་མཇུག་འདྲ། ། དྲི་ཞིམ་སྔོ་སྨན་
མཆོག་ཏུ་བཤད། །རི་སྐྱེས་མངར་ཁ་སྲིན་ནད་སེལ། །ཀླུང་དང་ན་སྐྱེས་དྲོ་ལ་
སྐམ། །ཞེས་དང་། མིང་ནི་རྟ་སྐམ་པ། མེ་ཏོག་ཕྲེང་བ། ་མོན་མོ་ཁྲུས་ཀྱི་
རྫིང་བུ། ཧཱ་ཧུ་ས་བ། འབྲོག་མོ་རྐུབ་ཕྱིས། ཁོག་ཁོག་པ་ཞེས་པའོ། ། །
ཨ་བྷི་ཥ་ལ་རིགས་ཕོ་མོ་གཉིས་ལས་རིར་སྐྱེས་པ་ལ་ཨ་བྷི་ཥ། མན་
ངག་ཏུ་འོ་མ་འཛིན་ཟེར་ལ། ཀླུང་དུ་སྐྱེས་པ་ལ་ཅུ་གང་སྒོག་སེལ་ཞེས་ཟེར་ཏེ།
འཁྲུངས་དཔེར། ཨ་བྷི་ཥ་ནི་སྤང་ལ་སྐྱེ། ལོ་མ་ར་མཉེ་བ་དང་འདྲ། །སྡོང་
བོ་སྨུག་ལ་མཉེན་པ་ཡིན། །མེ་ཏོག་སྨུག་པོ་ཐུར་དུ་གུག །ར་ས་བྷི་ར་ཞེས་ཀྱང་
བྱ། །མིང་ནི་སྤྱིལ་ཞེས་བྱ་བ་སྟེ། །རྩ་བ་སྒོག་གཅིག་མ་དང་འདྲ། །རོ་ནི་མངར་
ལ་ནུས་པ་བསིལ། །རང་གི་ནུས་པས་རྨ་རྣམས་གསོ། ། ཞེས་དང༌། མིང་ནི་
སྨན་ངོ་གསལ་བྱེད་དུ། ཅུ་གང་སྒོག་སེལ། ཨའུ་ཙིའོ། ཕི་གུ་སྐྱུ་རུ། མོ་
རིགས་ལ། རྩ་ཨ་བ་སྒོག་བསྲུབ་ལྟ་བུ་འབྱུང་སྟེ། སྤང་སྲུབ་མ་ཞེས་ཀྱང་
- 141 -
ir
do



བཤད་དོ། །
སྟགི་ཤ་ལ་རིགས་ཕོ་མོའམ་དཀར་ནག་གཉིས་ལས། འཁྲུངས་དཔེར།
བདུད་རྩི་ཕན་ཐོགས་སྨན་གྱི་མཆོག ། འགའ་ཞིག་སྟག་ཤ་བ་ཞེས་ཟེར། །ལ་
ལས་ལྟེ་ལྕེ་བ་ཞེས་བྱ། །ཡང་དག་མིང་ནི་ཆུ་རྟ་མོ། །ལ་ལར་བ་ནི་གྷོ་ར་ཞེས། །
སྲིབ་མོ་ཁ་སྟོད་དག་ལ་སྐྱེ། །མཚན་ཉིད་རོ་དང་ནུས་པ་བཤད། །ལོ་མ་སྡོང་བོ་
དམར་ལ་སྔོ། ། མེ་ཏོག་དམར་པོ་ཅུང་ཟད་རྩུབ། ། སྙེ་མ་ཟུར་གསུམ་འབྱར་རྩི་
སྨན། །འབྲས་བུ་རྒྱས་དུས་འབྱར་ནས་འདྲིལ། །རོ་ནི་ཅུང་ཟད་ཁ་མངར་ཚ། །
གཅོད་འདྲེན་འཁྲུ་བ་ཀུན་ཆ་ཚང་། །མགོ་རྨས་མི་འཆི་བརྒྱ་བྱིན་གསུངས། །
བྱང་ཁོག་ཡན་ལག་རྨ་ཀུན་ལ། །སྐྲངས་འདུལ་རྩ་མཐུད་རྣག་ཆུ་སྐྱེམས། །ཞེས་
དང༌། མིང་སྨན་ངོ་གསལ་བྱེད་དུ། བ་གི་གྷོ་ར་བྱ། གཉན་ཐུབ། ཆུ་རྟ་
མོ། འབྲི་བི་དེ་ཏ། ལྟེ་ལྕེ་བ་ཞེས་པ་དེ་སྔོ་ལ་དྲི་དང་འ་བྱར་བག་མེད་པའི་
སྲད་ཆུང་བ་སྟག་ཤར་ངོ་སྤྲོད་པ་ནི་ནོར་རོ། །ཞེས་སོ། །
སྤང་རྒྱན་དཀར་པོ་ལ་རིགས་སྨན་ངོ་གསལ་བྱེད་དུ། སྤྱིར་སྤང་རྒྱན་
ལ་དཀར་པོ། སྔོན་པོ། ཁྲ་བོ། སྨུག་པོ་སྟེ་ཁ་དོག་གིས་དབྱེ་བ་བཞི་ཞེས་
དང་། འཁྲུངས་དཔེར། སྤང་རྒྱན་སྤུན་གསུམ་ལོ་མ་འདྲ། །རོ་ནུས་བསིལ་
ཡང་སོ་སོར་ཡོད། ཅེས་དང་། སྤང་རྒྱན་དཀར་པོ་རྫ་ལ་སྐྱེ། །ལོ་མ་ཆུང་ལ་
མེ་ཏོག་རྒྱས། ། རོ་ནི་ཁ་བས་ཚད་རིམས་སེལ། ། གློ་ནད་སེལ་བའི་དར་ཡ་་་
ཀན། །སྐད་འགག་ཆིག་ཐང་བཏང་བས་ཐུབ། །ཅེས་བཤད་ཅིང༌། འདིར་
སྤང་རྒྱན་དཀར་པོའི་མིང་། དན་ཊོ་པ་ཏ། ཞེས་སོ། །
ཡུ་ཀུ་ཤིང་ལ་རིགས་གཉིས། རི་ལ་སྐྱེས་པའི་མདོག་སྐྱ་བར་དཀར་པོ་
དང༌། ཀླུང་ལ་སྐྱེས་པའི་མདོག་སྨུག་པོ་ལ་ནག་པོར་བཏགས་པའོ། །འཁྲུངས་
དཔེར། རྨ་ནད་སེལ་བའི་སྨན་མཆོག་ནི། ། སྨུག་པོ་དར་ཡ་ཀན་ཞེས་བྱ། །
ཡཁ 142 ཁ ་



ཕག་རྒོད་གདོང་བ་ཞེས་བྱར་གྲགས། ། ས་དྲོད་ཆེ་བའི་ཡུལ་དུ་སྐྱེ། །ལོ་མ་ཕྱི་
སྨུག་ནང་ནི་སྐྱ། ། སྡོང་བོ་སྨུག་ལ་རབ་ཏུ་རིང་། །མེ་ཏོག་ཆུང་ལ་སྤྱི་ཆུང་ཅནོ། །
རོ་ནི་ཁ་ལ་ནུས་པ་བསིལ། །དྲི་མི་ཞིམ་པས་གདོན་རྣམས་འདུལ། །རང་གི་ནུས་
པས་དུག་ནད་དང༌། ། རྨ་ཡི་ཉེས་སྐྱོན་འདུལ་བར་བྱེད། ། ཤའུ་སྐྱེད་ཅིང་འཚོ་
བར་བྱེད། །ཅེས་དང་། བརྡ་སྤྲོད་དུ། ཡུ་གུ་ཤིང་ནི་ལྗོངས་ལ་སྐྱེ། །ལོ་མ་
སེར་བོ་བ་སྤུ་ཅན། །སྡོང་བོ་སྤྲ་བས་དྲིལ་ནས་ཡོད། །ཅེས་བཤད་ཅིང༌། མིང་
གི་རྣམ་གྲངས། ཝ་དེ་ཕག་གདོང་པ། ཏྲེ་ཏྲེ་ཤིང་། རྐང་གཙོ་བོ། ཨ་
ཇག པ་ལོ་མ། སྔོ་བདུད་རྩི་ཐིགས་པ། ལྕགས་ཆུང་མ། གསེར་གྱི་རྒྱལ་
མཚན། རྩ་རྐང་རྩི་རྐང་པ། ཞེས་དང༌།
རྩད་ལ་ངོས་འཛིན་མི་མཐུན་པ་འདི་ལྟར་མཆིས་ཏེ། བླ་རྟ་ཚེ་དབང་
གི་འགྲེལ་བར། རྩེད་ཅེས་སྲུབས་སུ་སྐྱེ་བའི་སྨན་ཏེ། རིགས་དཀར་སེར་
དམར་གསུམ་གྱི་ཕྱི་མ་བཟང་ཞེས་དང༌། ལ་ལ་སྨུག་ཅེས་པ་ལྷོ་རོང་དུ་སྐྱེ་བའི་
ཤིང་སྡོང་གླང་མ་ཙམ་ལ་འབྲས་བུ་སྣུམ་ལྡན་སྲན་མ་ཙམ་ཡོད་པ་དེའོ། ། ཞེས་
བཤད་ལ། གཉིས་པ་རྩད་ཅེས་པ་ལ་རིགས་དཀར་ནག་གཉིས་ལས། རྩ་བ་
ལྕ་བའི་རྩ་བ་འདྲ་བ་ལ་སྡོང་བོ་ཕྲ་ལ་ལོ་མ་ཉ་ག་ཅན། མེ་ཏོག་དཀར་སེར་
འཆར་བ་ཞིག་ གོ་ཟེར་ཞིང་། དེ་ཡང་འཁྲུངས་དཔེར་འདི་ལྟར་བཤད་དེ།
རྩད་ཅེས་བྱ་བའི་སྨན་མཆོག་ནི། ས་གཞི་མཁྲེགས་པོར་སྐྱེ་བ་སྟེ། ། རྩ་བ་ལྕ་
བའི་རྩ་བ་འདྲ། །ལོ་མ་ཕྲ་ལ་ཉ་ག་ཅན། ། སྡོང་བོ་ཕྲ་ལ་མེ་ཏོག་དཀར། །རོ་ནི་
མངར་ཚ་བེལ་བ་ཡིན། །རང་གི་ནུས་པས་དུག་རིགས་སེལ། །ཞེས་བཤད་པས།
ས་མཁྲེགས་ སར་སྐྱེ་བའི་ལོ་མ་ཉ་ག་ ཅན་ནོ། ། མིང་ནི་ ཚད་མ་རྩོད་མ་ཞེས་་
བྱའོ། །
དགུ་ཐུབ་ཅེས་པ་ལ་ཁ་ཅིག་ལྡུམ་སྟག་ཕོ་མོ་གང་རིགས་ལ་འདོད་དེ།
- 143 --



དུག་ལ་ལྕམ་སྟག་ནུས་པ་མཚུངས་པར་བཤད་མོད་ནའང་། དེས་དུག་ལ་ཕན་
པ་རིགས་ཀྱང་རྩོད་དང་དགུ་ཐུབ་ལྕམ་སྟག་དུག་ནད་སེལ། ཞེས་བཤད་པ་
བཟློས་སྐྱོན་ཡང་ཡོད་དོ། །དེ་ཕྱིར་དངོས་ནི་འབྲས་བུ་སྨན་དབྱིབས་ཕོ་རིལ་
འདྲ་ཞིང་ཅུང་ཟད་སེར། གཡེར་མའི་དྲི་དང་ལྡན་ཞིང་། མིང་དུ་སྙག་ཟེར་
བ་དེ་ཡིན་པར་མངོན་ནོ། །ཞེས་སོ། །ཡང་བླ་རྟའི་འགྲེལ་བར། དགུ་ཐུབ་ནི་
དཔའ་བོ་སེར་པོའི་རིགས་རྒྱ་བོང་འདྲ་བ་སྟེ་མིང་གླང་ཆེན་ཆིག་ཐུབ་ཅེས་སོ། །
ལྡུམ་སྟག་ཅེས་པ་ལ་རིགས་ཕོ་མོ་གཉིས་སུ་ངེས་ཀྱང་། སྨན་མིང་རྒྱ་
མཚོར་ཀོ་བྱི་ལ་ཡིས་དུག་ནད་སེལ། །ལྡུམ་སྟག་གླང་ཆེན་དེ་དང་མཚུངས་། །ཤ་
རྐང་བུམ་པ་འཇོང་སྔོ་དང༌།་ བྱ་འཕུར་ལེབ་དང་ཞེས་རིགས་མི་གཅིག་པར་
བཤད་ཅིང་། རྗེ་དྷརྨ་སྭ་མིས་ཀོ་བྱི་ལ་ནི། བྱ་འཕུར་ལེབ་དང་། ལྡུམ་སྟག
སྔོ་ལེབ་སྤུ་ཅན་ཞེས་མིང་གི་རྣམ་གྲངས་སུ་བཤད་ཅིང་། གཞན་དུ། བྱ་
འཕུར་ལེབ། ཀོ་བྱི་ལ། སྔོ་ལེབ་སྤུ་ཅན། ཞེས་འབྱུང་ངོ༌། །གོ་ཏ་ལའི་
གསུངས་ལས། ཀུ་རྩ་ལ་སྟེ་ཀོ་བྱི་ལའོ། །ཞེས་སོ། །
ཨ་བྱག་ལ་རིགས་ཀྱིས་དབྱེ་བ་ལུག་མིག་གི་ཁོངས་སུ་བསྡུས་ཏེ། ལུག་
མིག་སེར་པོར་གྲགས་པར་མིང་གིས་དབྱེ་བ་གཟེར་འཇོམས་དང་། ཚེར་སྔོན་
གཉིས་ལས་དང་པོ་ལ། འཁྲུངས་དཔེར། མེ་ཏོག་ཨ་བྱུག་ཅེས་བྱ་བ། །སྲིབ་
མོའི་ནགས་འདབས་དག་ལ་སྐྱེ། །ལོ་མ་སྔོ་སྐྱ་སྤུན་ལ་རྩུབ། །སྡོང་བོ་གདུགས་ཀྱི་
ཡུ་བ་འདྲ། །མེ་ཏོག་གསེར་གདུགས་ཕུབ་པ་འདྲ། །ལུག་མིག་སེར་པོ་ཞེས་བྱ་
སྟེ། །ལ་ལས་མེ་ཏོག་གུར་ཀུམ་ཟེར། །རོ་ནི་ཅུང་ཟད་ཁ་བ་ཡིན། །རང་གི་ནུས་
པས་ལྷོག་པ་འཇོམས་ཞེས་དང་། ། སྨན་ངོ་གསལ་བྱེད་དུ། རི་མཐོན་པོའི་
སྤང་དང་ནགས་ལ་སྐྱེ་བ་སྟེ། མེ་ཏོག་གུར་ཀུམ་མམ། ། ཨ་བྱག་གཟེར་་་་་
འཇོམས། ལུག་མིག་སེར་པོ་འམ། ལྷ་ཁང་གུར་ཀུམ་བཏང་མགོ་ཞེས་སམ།
མཁས་ 144 -



སྐབས་ལ་ལར། ཚེར་སྔོན་ལོའོང་ཨ་བྱག་གི་སྒྲ་འཇུག་པའང་ཡོད་དོ། །ཞེས་
བཤད་ཅིང་། གཉིས་པ་ཚེར་སྔོན་ལའང་། ཇི་སྐད་དུ། ཚེར་སྔོན་ཞེས་
བྱ་སྔོ་ཡི་རིགས། །ལོ་སྡོང་གདུག་རྩུབ་ཚེར་མ་ཅན། །མེ་ཏོག་སྔོན་པོ་རོ་ནི་ཁ། །
རང་གི་ནུས་པས་རུས་ཚད་སེལ། །མགོ་ཆག་རྨ་ཡི་དར་ཡ་ཀན། ། ཞེས་བཤད་
ཅིང་། མིང་གི་རྣམ་གྲངས། ར་ད་ཀི་དང་། དེ་དྷ་ཀི་དང་། དོ་པ་ལ་
ཞེས་པའོ། །
སྨུག་ཆུང་མདན་ཡོན་ལ་རིགས་བྲག་ལྕམ་འདྲ་སྟེ། འཁྲུངས་དཔེར།
སྨུག་ཆུང་མདན་ཡོན་ཞེས་བྱ་བ། །ལ་ལས་སྨུག་ཆུང་བེ་མགོ་ཟེར། ། སྐྱེ་ལུགས་
བྲག་ལྕམ་འདྲ་བ་ལ། །ལོ་མ་སྒོར་ཆུང་མཐུག་ལ་སྣུམ། །མེ་ཏོག་དམར་པོ་སྤུངས་
པ་འདྲ། །རོ་ནི་ཅུང་ཟད་མངར་བ་ཡིན། །རང་གི་ནུས་པས་མགོ་ཆག་ནད། །
ཐམས་ཅད་སེལ་བར་ཐེ་ཚོམ་མེད། ། ཅེས་བཤད་ཅིང་རིང་ཐུང་སོར་བཞི་ལྔ་
ཙམ་ ལ་ བྲག་ ལྕམ་ འདྲ་ བ་ དེའོ། ། མིང་ ནི་ སྤ་ཡག་ པ། ་བྱ་ རོག་ ནོར་ བུ།
གཡག་སྙིང་ཞེས་བྱའོ། །
གསེར་སྐུད་ལ་དཀར་དམར་གཉིས། དཀར་པོ་ལ་གངས་བཙན་ཤུ་
རུ། དངུལ་སྐུད་ཅེས་དང་། དམར་པོ་ལ་སྤང་བཙན། གསེར་སྐུད་ཅེས་
བྱ་སྟེ། དར་ཚོས་ཀྱི་ཁ་ལེན་འོང་ཟེར་རོ། །མིང་གི་རྣམ་གྲངས་རི་ཚོས་པ་ཞེས་
འབྱུང་།
ལུག་རུ་ལ་རིགས་ཁ་དོག་དང་མེ་ཏོག་གིས་ཕྱེ་བ། དཀར་སེར་དམར་
གསུམ་ལས། འཁྲུངས་དཔེར། ལུག་རུ་སྤུན་གསུམ་བྱ་བ་ནི། །དཀར་སེར་
དམར་པོ་གསུམ་ཡིན་ནོ། །དམར་སེར་རྣམ་གཉིས་ན་ཁར་སྐྱེ། །ལོ་མ་རིང་ལ་ཉ་
ག་ཅན། །མེ་ཏོག་བྱིའུ་མཆུ་མགོ་འདྲ། །རོ་ནི་ཁ་ལ་སླ་བ་ཡིན། །དམར་པོས་
བད་ཀན་སྨུག་པོ་དང༌། ། དམར་བཤལ་གཅོད་པའི་དར་ཡ་ཀན། །སེར་པོས་
- 145 -



l
བད་ཀན་ཆང་ནད་དང༌། །དུག་ནད་སེལ་བར་བྱེད་པ་ཡིན། །ཞེས་བཤད་ཅིང་།
སྨན་ངོ་གསལ་བྱེད་དུ། ལུག་རུ་འོདྲ་བའི་མེ་ཏོག་ནི། དཀར་སེར་དམར་
གསུམ་ནུས་པ་སྤྱི་འདྲའོ། ། ཞེས་བཤད་ཀྱང༌། དཀར་པོས་ ཐིག་ལེ་བསྲུང་།
དམར་པོས་བད་སྨུག་སེལ། སེར་པོ་ལ་དེ་ཉིད་དུ། རྣག་གཅོད་ལུག་རུ་སེར་
པོས་ནི། རྒྱ་མཚོ་ཙམ་གྱི་ཆུ་ཡང་འཐུང་། ཞེས་བཤད་དོ། །དམར་པོ་འོལ་
འདྲ་ བ་ ལ་ ར་ཁྱིར་ མེད་ པའི་ རྣ་འཆངས་ ནི། གླང་ པོ་ རྣའོ། ། ཨ་ ཛ་ ཤིངྒ།
ཞེས་པ་ངོས་འཛིན་ལུགས་མང་ཀྱང་ལུག་རུ་ལ་ངོས་འཛིན་དགོས་པ་འདྲ་ སྟེ།
ཨ་ཛ་ལུག་དང༌། ཤིངྒ་རྭ་ཡིན་པས་སོ། །སྒྲ་སྦྱོར་ངེས་པར། ཀུར་ཛ་པར་ནི་
ཡིན་ནོ། །མྱེ་ཤ་ཤིང་གི་དང༌། ཕྱེད་ནི་ཀ་དང༌། ཏིག་ཏ་རྒྱུག་ཏ་དང་། མ་
ཧཱ་ཀ་མ་མྱེ་དང༌། ཨཀྵེ་བྷེ་བ་ཤ་ཛ་དང༌། དེ་དག་ནི་ཨ་ཛ་ཤིངྒའི་མིང་ཡིན་
ནོ། །ཞེས་སྤྱི་མིང་དུ་བཤད་པའོ། །
ཆུ་རུག་ལ་རིགས་རྒོད་གཡུང་གཉིས་ལས། འཁྲུངས་དཔེར། ཆུ་
རུག་གྲང་དྲོའི་མཚམས་སུ་སྐྱེ། ། རྩ་བ་གཡུ་སྦྲུལ་འཁྱིལ་བ་འདྲ། །ལོ་མ་གཡུ་ཡི་
འདབ་རྩེ་ཅན། །དེ་ཉིད་སྦལ་བའི་ལག་པ་འདྲ། །རང་གི་ནུས་པས་རུས་ཚད་
སེལ། །ཞེས་བཤད་ཅིང་མིང་ནི་སྨན་ངོ་གསལ་བྱེད་དུ། ལརྒ་ར། ཨ་ཛ་ལ་
རྒྱུས་འཐུད་ཅེས་བཤད་པའོ། །
སེ་བ་ལ་རྒོད་གཡུང་གཉིས་ལས། འདིར་གཡུང་རིགས་ཏེ་དཀར་ནག་
གཉིས་སྐྱེ་ལུགས་འདྲ་ཞིང་། ངོ་བོ་ཕུང་པོ་ཆེ་ལ་སྡོང་བོ་རྒྱས། །ཚེར་མ་དག་
གིས་ཐམས་ཅད་ཁྱབ། །ལོ་མ་སྒོར་ཆུང་ཅུང་ཟད་རྩུབ། ། མེ་ཏོག་དཀར་ལ་་
འབྲས་བུ་དམར། ། རོ་ནི་སྐྱུར་མངར་སྣུམ་པ་ཡིན། །རང་གི་ནུས་པས་རླུང་
མཁྲིས་སེལ། །ཞེས་བཤད་པའོ། །མིང་ནི་པུན་ཊ་རི་ཀ ལྷའི་བུ་མོ། ཀ་ན་
ཀ སེ་བའི་མེ་ཏོག ཞེས་པའོ། །
— 146 -



འབུ་སུ་ཧང་ནི་ཡུ་གུར་གྱི་སྐད་ཡིན་ཟེར། རིགས་ཕོ་མོ་འབྲས་བུ་ཡོད་
མེད་གཉིས་ལས་མེ་ཏོག་སེར་སྨུག་གཉིས་སོ། ། ཕོ་གོང་བུ་ཡོད་པ་ལ་བསོད་
ནམས་ སེངྒེ། གསེར་གྱི་ཅོད་པཎ་ ཅན། བི་ ཤུ་ཀ མེ་ལེ་སྐད་ སྒང་བུ།
མོ་གོང་བུ་མེད་པ་ལ་ཅོ་ཀ་ཀླད་སྨན་ཞེས་པའོ། །ནུས་པ་ཁྱད་པར་མེད་དོ། །
སྐབས་འདིར་སྡོང་གསེབ་ཀྱི་ཤ་མོ་གཏོང་བ་ནོར་རོ། །ཞེས་གསུངས་སོ། །
་སྒོང་ཐོག་པ་ལ་རིགས་མང་པོ་མེད་ལ། ངོ་བོ་ནི་ཉུང་དཀར་འདྲ་པ་
ལ་ མེ་ཏོག་སེར་པོ། འབྲས་བུ་སེར་ཞིབ་གོང་བུ་ཕྲ་མོ་ཅན་མ་བཏབ་པར་་་
སྐྱེའོ། །མིང་འདྲེ་མོ་ཉུང་དཀར། འདྲེ་དབལ་གང་། སྤྲེལ་སྨན་སངས་རྒྱས་
སྐྱབས་ཞེས་སོ། ། ༡、
ཨ་ཀྲོང་ལ་རིགས་སྨན་ངོ་གསལ་བྱེད་དུ། མཁན་པ་ཨ་ཀྲོང་། ཕུར་
མོང་ཨ་ཀྲོང་། རྩྭ་ཨ་ཀྲོང་། ཤིང་ཨ་ཀྲོང་དང་བཞིར་བཤད་ཅིང༌། འདིར་
རྩྭ་ཨ་ཀྲོང་ལ་དཀར་སེར་ཁ་དོག་གིས་ཕྱེ་བ་གཉིས་ཡོད་ལ། ངོ་བོ་རྩྭ་འདྲ་བ་ལ་
མེ་ཏོག་དཀར་པོ་ཅན་དེ་བསྔགས་སོ། །ཞེས་གསུངས་སོ། །གཞན་དུ་ནི་མཁན་
པ་ཨ་ཀྲོང་དང་ཡོབ་ཨ་ཀྲོང་གཉིས་ལས་འདིར་ཡོབ་ཨ་ཀྲོང་བཟུང་། ་
ཚར་བོང་ངམ་མཁན་པ་ལ་རིགས་སྨན་ངོ་གསལ་བྱེད་དུ། , དཀར་
ནག་ གིས་ སྐྱ་ སྨུག་ གཉིས་ སུ་ བཤད་ པའི་ འདིར་ ནག་ པོ་ ལ། ཇི་ སྐད་ དུ།
མཁན་ནག་ཚར་བོང་ཞེས་བྱ་ལ། །ལ་ལར་ཟངས་རྩི་ནག་པོ་ཟེར། །མཁན་ནག་
མཁན་དམར་ལོ་སྡོང་འདྲ། །ཕུང་པོ་ཆེ་ལུ་ཡལ་ག་མང་།འབྲས་བུ་མི་རྒན་
མགོ་བོ་འདྲ། །རོ་ནི་ཁ་ཚ་དྲི་དུགས་ཆེ། །རང་གི་ནུས་པས་སྐྲངས་འབུར་ཞི། །
གཉན་དང་གྲེ་ཚད་ནད་རྣམས་འཇོམས། །ཞེས་བཤད་པ་དེའོ། །
ཏང་ཀུན་ནི་སྤྱིའི་རིགས་ལྕ་བ་སྒོས་ཀྱི་རིགས་ལྕེ་རྒོད་དཀར་ནག་གཉིས་
- 147 --



ལས་ནག་པོ་དེ་ལ་ལྕི་བ་ནག་པོ་ཞེས་བྱ་བ། མིང་ནི་ཏང་ཀུན་ཞེས་བྱ་སྟེ། །ལོ་
མ་ཕྲ་སིབ་སྨུག་ནག་ལ། ། སྡོང་བོ་རིང་ལྡེམ་ཡལ་ག་ཆུང༌། །མེ་ཏོག་དབྱིབས་ནི་
སྤུ་ནག་འདྲ། །རོ་ནི་ཚ་ལ་དྲི་ཡང་ཞིམ། །རང་གི་ནུས་པས་བད་རླུང་སེལ། །
ཞེས་བཤད་པའོ། །བླ་རྟའི་འགྲེལ་བར་ནི། ཏང་ཀུན་ནི་ནགས་ཀྱི་ཆུ་ཤག་ཏུ་
སྐྱེ།. ལོ་མ་ལྕ་ནག་འདྲ་ཞིང༌། རྩ་བ་སྲོ་ལོ་དཀར་པོ་འདྲ་བ་སྤོས་སྦྱོར་གྱི་རྒྱུ་
ཉན་པ་དེའོ། །རིགས་ནི་མེ་ཏོག་ཡོད་མེད་ཀྱི་ཕོ་མོ་གཉིས་སུ་གསུངས། རང་
ལུགས་ནི་གཡའ་དང་རྫ་ལ་སྐྱེ་བ་རྩ་བ་སྲོ་ལོ་འདྲ་ཞིང་ལོ་མ་ཕྲ་སིབ་སྣུམ་པ་སྡོང་
བོ་ཁོང་སྟོང་ཆུ་རྐང་འདྲ་བ། མེ་ཏོག་དམར་སྨུག་སྤུ་མ་ཇི་བཞིན་དྲི་བསུང་
ངད་པ་རྒྱུན་མི་ཆད་པ་ཞེས་གསུངས་པ་དེའོ། །
སེ་རྒོད་འབྲས་བུ་ནི་གོང་དུ་བཤད་པའི་སེ་རྒོད་ཀྱི་འབྲས་བུའོ། །མིང་
ལ་རི་སི་ཞེས་སོ། །
ཤུག་པ་ཚེར་མ་ཅན་ལ་རིགས། གཙང་ཤུག་འབྲས་བུ་སྐྱུ་རུ་ར་འདྲ་
བ་ལ། དེ་བ་དྷ་རུ། ལྷའི་དྲི། ཤུག་པ་ཙན་དན། བ་ད་ར། རྒྱ་ཤུག་
ཅེས་བྱའོ། །འཁྲུངས་དཔེར། རྒྱ་ཤུག་འབྲས་བུ་དྲོ་ལ་སྨན། ། གློ་མཆིན་་་་
མཁྲིས་པའི་ནད་རྣམས་སེལ། །ཞུ་རྗེས་བསིལ་ན་མཆོག་ཡིན་ནོ། །ཞེས་དང་།
ལྷ་ཤུག་ལོ་བཟང་འབྲས་བུ་ཤུན། །མཁལ་ནད་ཆུ་སེར་ཐམས་ཅད་སེལ། །རྨ་ལ་
བཏབ་ན་མྱུར་དུ་འཚོ། །བད་ཀན་ནད་ལ་ཕན་པར་འགྱུར། །ཞེས་བཤད་ཅིང་།
སྡོང་བོ་ཆུང་ཞིང་ཚེར་མས་གང་བ་ལ་ཤུག་ཚེར་ཅན། མིང་གཡུ་འབྲུག་ཟེ་བ།
ལྷ་ཤིང་ཤུག་པ། གཡུ་ལོ་འབར་བ། ཚེ་རེག་མ། ཞེས་དང་། སྒྲ་སྦྱོར་
ངེས་པར། པདྨ་ག་དང་། ཧི་མ་པདྨ་དང་། ཀ་ལ་ཤ་དང་། ཤ་བ་ན་ན་
དང་། པདྨ་མན་དང་། པདྨ་གནྟི་དང་། པོ་ཏ་ལ་དང་། བ་ར་ན་པུ་ཤུ་
དང་། དེ་དག་ཤུག་པའི་མིང་ཡིན་ནོ། །ཞེས་དང༌། གོ་ཏ་ལའི་གསུངས་
- 148. ་བ་



ལས། , དྷེ་ཝ་དྷོ་ར་དང་། ཞེས་སོ། །གཞན་ཡང་ནགས་ཤུག བྲག་ཤུག
རྒྱ་ཤུག་ཅེས་དང༌། སྤང་ཤུག་གཡའ་སྤང་མཚམས་སུ་སྐྱེ་བའི་སྡོང་བོ་མེད་པའི་
ཡལ་ག་ཕྲ་མོ་ལོ་མ་ཚེར་མ་ཡོད་པ་ལ་སྤྲ་མ་ཞེས་བྱའོ། །
སྐྱེར་པའི་མེ་ཏོག་འབྲས་བུ་ནི་སྨན་ངོ་གསལ་བྱེད་དུ། རོང་ཟབ་
མོའི་སྲིབ་ནས་བཏུས་པ་བཟང་སྟེ་མིང་ནི། པ་ལ་ཀུ་ཤ་པུཥཱ་ཞེས་བཤད་ཅིང་།
ལ་ལར་ཀ་རི་པུཏྤ་ཟེར་རོ། །འདི་གོང་དུ་བཤད་པའི་མེ་ཏོག་དང་འབྲས་བུའོ། །
ཐང་ཕྲོམ་ལ་རིགས་དཀར་ནག་གཉིས་ལས་དཀར་པོ་མཐོ་སར་སྐྱེས་
པའི་གངས་ཐང་ཕྲོམ་དུ་གྲགས་ལ། ནག་པོ་ཀླུང་ལ་སྐྱེ་བའི་མེ་ཏོག་དཀར་སེར།
སྡོང་བོ་ཆེ་དེ་ལ་ཐང་ལྡུམ་པ་ཞེས་བྱ་ལ། དཀར་པོ་ནི་འཁྲུངས་དཔེར། ད་དུ་
ར་ཞེས་བྱ་བ་ནི། ཡུལ་སྐད་དུ་ནི་ཐང་ཕྲོམ་ཞེས། །གཡའ་རི་ཀུན་གྱི་མུ་ལ་
སྐྱེ། །རྩ་བ་སྡོང་བོ་ལོ་མ་སྦོམ། །མེ་ཏོག་དཀར་ལ་མཐུག་པ་ལ། །འབྲས་བུ་སོ་མ་
ར་ཛ་འདྲ། །རོ་ནི་ཚ་ལ་ནུས་པ་ནི། ། ལྷོག་འབྲས་ལ་སོགས་སྐུང་རྣམས་་་་་
འདུལ། །སྲིན་ནད་མ་ལུས་འབྱིན་པར་བྱེད། །ཡོན་ཏན་བསམ་གྱིས་མི་ཁྱབ་
བོ། །ཞེས་འབྱུང་ལ། མིང་ནི་སིདྷི་མུ་ལ་སྟེ། དངོས་གྲུབ་ཀྱི་རྩ་བ། ཙན་
རོ་ཁ་ཞེས་པ་ཟླ་བའི་རི་མོ། །སོ་མ་བལྟ། ཞེས་པ་ཟླ་བའི་ལྕུག་མ། ཙན་བསྡུ་
ལ་ཞེས་པ་ཟླ་བའི་རྡུལ་ལམ། གཏུམ་པོའི་རྡུལ་ཞེས་དང་། མིང་གཞན་་
དཀར་པོ་ཆིག་ཐུབ། འཁུན་པ་གྲོས་འདེབས། ཐང་ཕྲོམ་དཀར་པོ། བརྒྱ་
སྨན་གཅིག ལུ་གུ་ཁྲ་འབྱེད། ཁ་ཤོག་པ། སྣང་བ་དགུ་འགྱུར། གླང་ ་
ཆེན་སྨྱོན་པ། ཕན་པ་ཀུན་ལྡན། འཆི་མེད་སྲིན་སེལ། སྲིན་སེལ་དཀར་
པོ་ཆིག་ཐུབ། ཁྱི་དུག་པ། ཞེས་པའོ། །
ལང་ཐང་རྩེ་ལ་རིགས་མང་པོ་མི་སྣང་། བརྡ་སྤྲོད་དུ། ལང་ཐང་རྩེ་
ནི་ལྡུམ་རར་སྐྱེ། ། སྡོང་བོ་ཕྲ་ལ་རིང་བ་སྟེ། །གོང་བུ་རིལ་ལ་སྤྱི་བླུག་འདྲ། །རྩ་
ཁས་བ་ 149
--



བརྒྱད་མགོ་ལྟར་བསྒྲེངས་ནས་ཡོང་། ། འབྲུ་གུ་ཏིལ་ཙམ་གསེག་བརྡར་རིས། །
ཞེས་བཤད་ཅིང་། མིང་ནི་དན་དུ་མ་དང་། བཛྲ་བྷང་ག་ཅེས་དང༌། སྒྲ་
སྦྱོར་ངེས་པར། དྷ་དུ་ར་དང༌། དེ་བ་རི་ཀི་ཀེ་ཏ་བ་དང༌། ཤ་ཐ་དང་།
ཨུན་མན་ཏ་དང་། མ་དུ་ལ་གུ་དང༌། རྔན་དུ་ར་དང་། ཀ་ན་ཀ་ཧ་དང་།
དེ་དག་ནི་ལང་ཐང་ཙེའི་མིང་ཡིན་ནོ། ། ཞེས་པའོ། །གོ་ཏའི་སྨན་མིང་སྐད་
གཉིས་ཤན་སྦྱར་ལས། ཁུར་པ་ནི། ཨ་ཛ་ཝན་ཞེས་སོ། །
སྲིན་ཤིང་སྣ་མ་ནི་སྲིན་ཤིང་ཉ་ག་ཤད་དམ། ལོ་མ་ཕྲ་བ་ཅན་ལ་སྡོང་
བོ་ རིང་ ལྡེམ་ མེ་ཏོག་དཀར་བོ་ དེ་ ལ་ བྱེད་ པ་ མང་ ངོ༌། ། མིང་ ཉ་ ག་ ཤད་དེ།
སྲིན་ཤིང་སྣ་མ་ཞེས་པ་དེའི་འབྲས་བུའོ། །ཡུལ་སྐད་དུ། ཉེ་བླངས་པ་ཟེར་
བའི་མེ་ཏོག་དམར་སྐྱ་འབྲས་བུ་སྲན་མ་ཙམ་སྨིན་ནས་ནག་པོར་འགྲོ་བ་དེའོ། །
དྲེས་མའི་གེ་སར་ནི་རྣམ་པ་གསུམ། ཕོ་མོ་མ་ནིང་ངོ༌། །དེ་ལ་་་
འཁྲུངས་དཔེར། དྲེས་མ་དག་ལ་རིགས་གསུམ་སྟེ། །གཅིག་ནི་བྲག་སྐྱེས་པ་ལོ་
ལྗང་། །གཅིག་ནི་ཐང་སྐྱེས་རྒྱ་དྲེས་མ། །གཅིག་ནི་རི་སྐྱེས་དྲེས་རྒོད་མ། །ལོ་མ་
སྦོམ་ལ་ལེབ་ཅིང་རིང༌། །མེ་ཏོག་དམར་སྨུག་མདངས་མི་གསལ། །ཡང་ན་སྔོ་
དམར་མདངས་དང་ལྡན། ། དྲེས་རྒོད་འབྲས་བུ་ཆུང་བ་ཡིན། ། བྲག་སྐྱེས་་་་
འབྲས་བུ་སྔོ་ལ་ཆུང་། །རོ་ནི་ཅུང་ཟད་མངར་བ་ཡིན། ། རང་གི་ནུས་པས་སྲིན་
ནད་འཇོམས། །རྩ་བ་བརྡུང་བའི་ཁུ་བ་བཙིར། །མེས་ཚིག་རྨར་བྱུགས་མྱུར་དུ་
འཚོ། །སྦྲང་སྦྱར་ཁབ་དང་ངོ་ཤིག་སེལ། །ཞེས་དང་། མདུད་རྩི་རྫིང་བུར་
དྲེས་མ་དག་ལ་རིགས་གསུམ་སྟེ། ། ཕོ་དྲེས་སྲ་མཁྲེགས་སྐམ་སར་སྐྱེ། །ཡང་ན་
ཞིང་ངན་མུ་ལ་སྐྱེ། །ལོ་མ་རྩུབ་ཅིང་མེ་ཏོག་སྨུག ། རོ་ཚ་ནུས་པ་གཉིས་དང་
ལྡན། །རང་གི་ནུས་པས་སྲིན་ནད་གསོད། །རྨ་ལ་འབྱར་དང་སྐམས་འདེབས་
བྱ། ། ཤ་རོ་གཅོད་ཅིང་ཤའུ་གསོ། །ར་ཚིལ་སྦྱར་བྱུགས་མེས་ཚིག་གསོ། ། མོ་
150



ས་སྨན་ ཅན་ སྤང་ལྗོངས་སྐྱེ། །ལོ་མ་ལྗང་ལ་མེ་ཏོག་སྔོ། ། རོ་ནི་ ཅུང་ཟད་་
མངར་ཞིང་ཚ། །ནུས་པ་བསིལ་དྲོད་གཉིས་ཀ་ལྡན། །ཁྱད་པར་བད་སྨུག་དུག་
འཐབ་དང༌། །ཕོ་ལོང་རྒྱུ་མར་ཚ་གྲང་འཐབ། ། སྲིན་གླང་ལ་སོགས་སྦྱོང་བན་
བྱེད། ། སྲིད་ནག་ཉེར་བུ་དག་དང་སྡེབས། ། སྟོད་འཚང་ཅན་ལ་སླེབས་པས་
ཆོག ། མ་ནིང་མ་ངེས་གར་ཡང་སྐྱེ། །ཕོ་མོ་གཉིས་ལས་འབྲས་ངན་ཞིང་། །
མདོག་སྐྱ་མེ་ཏོག་རྒྱུ་ནག་ཅན། ། རྩ་བ་རི་སྒོག་སྐྱེ་ལུགས་འདྲ། ། རང་གི་ནུས་
པས་ནད་རྣམས་འཁྲུ། ། ཁྱད་པར་མ་ཞུ་དུག་འོ ཐབ་དང༌། བད་སྨུག་མཁྲིས་
པ་མིག་སེར་སེལ། ། ཕོ་བར་བད་མཁྲིས་འཐབ་པ་སྦྱོང། ། དུག་ནད་ཅན་ལ་་
བདུད་རྩི་འདྲ། །ཞེས་འབྱུང་ཞིང་། མིང་ཕོ་ལ་རྒྱུ་དྲེས་ཐག་པ་ཉན་པའོ། །མོ་
ལ་རྩི་བི་ལམ་ཅི་བི་ལ་ཞེས་བྱའོ། །མ་ནིང་ལ། ་ས་ར་ཙ་ཨོ་ཝར་ཀོ་ཏྲ་ལོ་ཝར།།
པས་རྩ་ཨོ་ཝར། དཀར་པོ་ཆིག་ཐུབ། བྱ་རོག་སྒྲོག་པ། ཕོ་རོག་སྐྱིད་བུ།
ཀ་སག་དྲེས་མ། ཀོ་ཥ། ཁུ་བྱུག་རྩྭ་ལྗང༌། ལྡུམ་བྱང་ཆུབ། ཀོ་ཥ་ས་ལུ།
ལྗང་མཚོན་མྱུ་གུ་རྣམས་སོ། །འདིར་རྒྱ་དྲེས་ཐག་པ་ཉན་པའི་འབྲས་བུའོ། །
དཀར་པོ་ཆིག་ཐུབ་ལ་དུག་གི་སྐབས་སུ། ཀོ་ཏྲ་ཨ་ཝར། གཉན་
གྱི་དཀར་པོ་ཆིག་ཐུབ། འཛིན་པ། སྲིན་གྱི་དཀར་པོ་ཆིག་ཐུབ་འཁུན་པ་
གྲོས་ འདེབས་ ཞེས་ སོ། ། བླ་ རྟའི་ འགྲེལ་ བོར། དཀར་ པོ་ ཆིག་ ཐུབ་ ལ།
འཇུག་སྒོ་མང་ཡང་འདིར་མ་ནིང་དྲེས་མ་ལ་བྱ་དགོས་གསུང་ལ། རྗེ་བཙུན་
དྷརྨ་སྭ་མིས་ཀྱང༌། དཀར་པོ་ཆིག་ཐུབ་འདུ་བ་སྤྱི་ཞུས་སུ་གྲགས་པའང་མ་
ནིང་དྲེས་ པའམ། དྭགས་པོའི་ཡུལ་འདིར་ ཕོ་རོག་ སྐྱེ་རྒུ་འདི་ཡིན་པས་ སོ།
ཞེས་འབྱུང་ངོ༌། །བརྡ་སྤྲོད་དུ་ནི། དཀར་པོ་ཆིག་ཐུབ་གཡའ་ལ་སྐྱེ། །ལོ་མ་
ཞོ་ཁ་བ་དང་འདྲ། །མེ་ཏོག་གོང་བུ་ཐང་ཕྲོམ་འདྲེ། །ས་ལས་མ་འཕགས་ཙོག་
པོར་སྐྱེ། །རྩ་བ་དཀར་པོ་སུག་པ་འདྲ། །འོན་ཀྱང་ངོས་འཛིན་ལུགས་མི་འདྲ་
- 151 -



ཡང་། རོ་ནུས་ཕན་གནོད་ཀྱི་བྱེད་ལས་ལ་དཔགས་ན་འགལ་བ་མེད་དམ་སྙམ།
ཨ་ཝ་ལ་རིགས་སྨན་ངོ་གསལ་བྱེད་དུ། ཕོ་མོ་གཉིས་ལས་མེ་ཏོག་དང་
འབྲས་བུ་མེད་པ་ལ་ཕོ། ཡོད་པ་ལ་མོ་སྟེ། བྲག་ལ་སྐྱེས་པའི་དངུལ་གྱི་མོ་
ཁབ་འདྲ་བ་བཟང་། མ་རྙེད་ན་ཨ་འདྲ་ཞེས་པའི་རྩྭས་ཚབ་རུང་བར་བཤད་
དོ། །ཞེས་དང་། ཡང་ན་ཨ་ཝ་ལ་རིགས་མཆོག་དང་། ཕལ་པ་དང༌། ཨ་
འདྲ་གསུམ་དུ་བཞེད་ལ། མཆོག་གི་འཁྲུངས་དཔེར་ནི། ཨ་ཝ་བདུད་རྩི་
བྲག་ལ་སྐྱེ། །མེ་ཏོག་འབྲས་བུ་གང་ཡང་མེད། །རོ་ནི་ཡིད་ཙམ་ཁ་ལ་དྭངས། །
མིག་ནད་གསོ་བའི་བདུད་རྩི་ཡིན། །ཞེས་དང༌། ཕལ་པ་ནི་སྤང་ལ་སྐྱེ་སྟེ།
ཨ་ཝ་དར་ལྗང་སྐུད་པ་འདྲ། ཞེས་པ་དེ་ལ་ཡང་ཕོ་མོ་གཉིས་ལས། མེ་ཏོག་
དང་འབྲས་བུ་མེད་པ་ལ་ཕོ། །ཡོད་པ་ལ་མོ། མ་རྙེད་ན་ཨ་འདྲ་ཞེས་པའི་རྩྭ་
ཟླུམ་པོ་རྩེ་རྣོན་གྱིས་ཚབ་རུང་བར་བཤད་དོ། །ཡང་ན་འཁྲུངས་དཔེར། སྔོ་
སྨན་རྒྱལ་པོ་ཆེན་པོ་ནི། །བདུད་རྩི་ཨ་ཝ་ཞེས་བྱ་སྟེ། ། སྤང་ལ་མི་སྐྱེ་བྲག་ལོ་
སྐྱེ། ། ཨ་ཝ་རྒྱ་ཁབ་གཤིབས་པ་འདྲ། །མེ་ཏོག་འབྲས་བུ་གང་ཡང་མེད། །རོ་
དྲུག་གང་ཡང་མེད་པ་ཡིན། །ནུས་པས་མིག་ནད་སེལ་བ་དང་། །རྨ་རིགས་གང་
ཡང་སེལ་བར་བྱེད། །འདུ་བ་བཞི་ཡི་ནད་སེལ་འགྱུར། །ཞེས་སོ། །
ཞིམ་ཐིག་ལེ་ལ་དཀར་ནག་གཉིས་ལས། འཁྲུངས་དཔེར། ཞིམ་
ཐིག་ལེ་ཞེས་བྱ་བ་སྟེ། ། སྡོང་བོ་གྲུ་བཞི་ཚེར་ཕྲན་མང་། ། དེ་མཚམས་ཡལ་ག་
ཕྱོགས་བཞིར་གྱེས། །ལོ་མ་ཟུ་འདྲ་ཟུག་རྒྱུ་མེད། །མེ་ཏོག་དཀར་སེར་རོ་ནི་
ཁ། །འབྲས་བུ་ནག་པོ་འཇི་བ་འདྲ། །རང་གི་ནུས་པས་མིག་གི་ནད། །ལོང་
ཐོག་སེལ་བྱེད་བདུད་རྩི་ཡིན། །ནག་པོ་ནི་འཁྲུངས་དཔེར། ཞིམ་ཐིག་ནག་པོ་
ཞེས་བྱ་བ། ། ལྗོངས་ཀྱི་ཞིང་གསེབ་རྡོ་ཁྲོད་སྐྱེ། ། རྩ་བ་ཆུང་ཞིང་སྡོང་བོ་་་་
དམར། །ལོ་མ་ཉ་ག་མདངས་དང་ལྡན། །མེ་ཏོག་རྒྱ་དཀར་འདབ་མ་ལྔ། །
- 152 ཡབ་



གོང་བུ་གྲུ་གསུམ་སྙིང་ལྟ་བུ། །རང་གི་ནུས་པས་མིག་ནད་སེལ། །ཡུལ་སྐད་དུ་
ནི་གུ་ལེ་ཟེར། །ཡང་ན་འབྲོང་ཕོ་རྭ་འཛིང་འབོད། །ཅེས་དང༌། མིང་ནི་མིག་
སྨན་སངས་རྒྱས་པ། མིག་སྨན་གསང་བ་སྨན་གཅིག་ཅེས་དང༌། སྒྲ་སྦྱོར་
ངེས་པར། ཀ་ལ་མ་ལ་དང་། ཀཱ་རཱ་ལཱ་དང༌། མ་ལུ་ཀ་དང༌། ཀྲིཎྜ་མ་ར་
ཀ་དང་། ཏིག་ཤ་ན་གན་དང༌། ཀུ་ཐེ་རེ་དང་། ཀྲི་ཤ་མ་ལུ་ཀེ་དང་། དེ་
དག་ནི་ཞིམ་ཐིག་ལེ་ནག་པོའི་མིང་ངོ་། །ཞེས་དང༌། ཀུ་ཐེ་ར་ཀ་དང་། སེ་
འབྲུ་ཐ་དང༌། པར་ན་སུ་དང༌། གན་པྲ་དྲ་ག་དང་། ཨ་ར་ཛ་ཀ་དང་།
བིལ་པ་གན། ་ཛི་ཀྲ་དང་། གླུ་ཏྲ་བྲ་ཏྲ་དང༌། བྷ་ཏྲ་ཚ་དང༌། དེ་དག་ནི་
ཞིམ་ཐིག་དཀར་པོའི་མིང་ངོ༌། །ཞེས་བཤད་པའོ། ། ་་ ，
པར་པ་ཏ་ཞེས་པ་བསིལ་བའི་རི་ཞེས་པར་བསྒྱུར་ལ། སྤྱིའི་རིགས་
ཟིལ་ཆེན་སྤུན་བདུན། སྒོས་ཀྱི་རིགས་ཆེ་ཆུང་གཉིས་ལས། འཁྲུངས་དཔེར།
པར་པ་ཏ་ཡིས་མཁྲིས་རིམས་ཚད་པ་སེལ། །ཆམ་རིམས་མ་སྨིན་ཚ་བའི་བདུད་
རྩི་ཡིན། །ལོ་མ་སྔོ་ལ་ཕུང་པོ་ཆེ། །སྡོང་བོ་ཆེ་ལ་མེ་ཏོག་དཀར། །འབྲས་བུ་མོན་
སྲན་དབྱིབས་སུ་འདུག ། རོ་ནི་ཁ་ལ་ནུས་པ་བསིལ། །ཞེས་དང༌། ཆུང་བ་
ལ་ཕྲད་པོར་སྐྱེ་བའི་མེ་ཏོག་དཀར་དམར་ཡོད་པའོ། །མིང་ནི་སྐྲ་བཟང་། སྐྲ་
བཟང་ཟིལ་པ་ཅན། པར་པ་ཏ། བསིལ་བའི་རི། རིམས་འཇོམས་ཞེས་
དང༌། སྒྲ་སྦྱོར་ངེས་པར་པར་པ་ཊ་པ་དང༌། པར་པ་ཊ་ཀི་དང་། སྲིབ་ཤ་
ཀ་དང༌། ཟླ་བྷ་ཏྟག་དང་། མ་དུ་ཀ་པར་ཎ་དང་། ཀོ་ཤ་ལི་དང༌། ཨོམ་
མམ་པ་ཏྲ་ཀ་དང་། དེ་དག་ནི་ལྡུམ་བུ་སྐྲ་བཟང་སྟེ་སྲོ་ལོའི་མིང་ཡིན་ནོ། །
ཞེས་པའོ། །
དྭ་བ་ལ་རིགས་རྒོད་རི་ལ་སྐྱེ་བ་དང་། གཡུང་ཞིང་ལ་སྐྱེ་བ་གཉིས་ལས།
འཁྲུངས་དཔེར། དྭ་བ་དག་ལ་རིགས་གཉིས་ཏེ། །རི་ལ་སྐྱེ་བ་དྭ་རྒོད་ཡིན། །
- 153-



ཞིང་ལ་སྐྱེ་བ་དཱ་གཡུང་སྟེ། །ལོ་མ་སྣུམ་ལ་མཐུག་པ་ཡིན། ། མེ་ཏོག་སེར་པོ་
མདངས་དང་ལྡན། །འབྲས་བུ་བྱུ་རུ་སྤུངས་པ་འདྲ། །རོ་ནི་ཚ་ལ་ཞུ་རྗེས་དྲོ། །
རང་གི་ནུས་པས་སྲིན་ནད་དང༌། །སྐྲངས་དང་འབྲས་དང་ཤ་རོ་འདུལ། །ཞེས་
དང་། བདུད་རྩི་རོལ་པ་ལས། རྩ་བ་མ་ཧཱ་གོ་ན་སིལ། །མེ་ཏོག་གསེར་གྱི་
མདའ་གཞུ་ཅན། ། ཤར་ཕྱོགས་ལོགས་སུ་ཁ་གཏད་པ། ། ཞེས་དང་། གོ་ན་
སིག་ནི། སྔགས་ བཙུན་ མར་ གྱི་ རྒྱལ་ པ། ཞེས་ སྲིན་ མོ་ ཁ་ འབར་ མ་ དེ།
དཔལ་ཆེན་པོས་བསྒྲལ་བའི་ལྕེ་ཡིན་པར་བཤད་དོ། ། མིང་ནི་ས་འོག་མུ་ཏིག
སྲིན་ འཇོམས། དབྱར་ གཞུ། ལྡུམ་ རྒོད། ས་འོག་ བདུད་ རྩི་ ཡག་ པ།
སྔགས་བཙུན་མར་གྱི་རྐྱལ་པ། ཞེས་སོ། །གཞན་ཡང་ཛི་ཁ་ལི་པུ་རྣ། ཞེས་
སུ་གོ་ཏ་ལའི་གསུངས། །
་ འདམ་བུ་ལ་རིགས་མང་པོ་མེད་ལ། སྨན་ངོ་གསལ་བྱེད་དུ། རྟོག་
ཏུ་ཆུ་གནས་པའི་སར་སྐྱེ་པ། སྡོང་བོ་ཁོག་སྟོང་། འདབ་མ་རམ་བུ་འདྲ་བ་
རོ་མངར་བ་ཞིག་སྟེ། ས་མྱག་གཏང་བ་ནི་ནོར་རོ། །ཞེས་དང༌། འཁྲུངས་
དཔེར། འདམ་བུ་ཀ་ར་ཞེས་བྱ་བ། །ཆུ་མིག་རྫིང་གི་ནང་ན་སྐྱེ། ། ལོ་མ་་
བཙོང་གི་ལོ་མ་འདྲ། ། སྙེ་མ་ རམ་བུ་ལྟ་བུར་ལྡེམ། །རོ་ནི་མངར་ལ་འཇམ་་
པའོ། །ཡུལ་སྐད་རྩྭ་ནི་བུ་རམ་ཟེར། །རང་གི་ནུས་པས་རུས་ཚད་སེལ། ། གློ་
མཆིན་ནད་ལ་བདུད་རྩི་འདྲ། ། དེའི་ཚལ་ཡོད་པ་ལ་འདམ་བུའི་ཚལ་ཞེས་་་་
འབྱུང་ངོ༌། །
ས་འཛིན་ལ་རིགས་ས་འཛིན་སྤུན་གསུམ་སྟེ། གྲོ་ལོ་ས་འཛིན། རྩི་
ཙི་ས་འཛིན། འབྲི་ཏ་ས་འཛིན་དང་གསུམ་ལས། དང་པོ་གྲོ་ལོ་ས་འཛིན།
གཉིས་པ་ཙི་ཙི་ས་འཛིན་ནི་མེ་ཏོག་དཀར། འབྲས་བུ་དམར་པོ་མངར་སྐྱུར་
ཅན། ལོ་མ་གྲོ་ལོ་འདྲ་བ་ཐག་པ་དམར་པོས་འབྲེལ་བ་དེའོ། །འབྲས་བུ་མེད་
- 154 --



པའི་ཐག་པ་སྤུངས་པ་ལ་འབོགས་ཟེར་རོ། །འཁྲུངས་དཔེར། འབྲི་ཏ་ས་
འཛིན་ཞེས་བྱ་བ། ། ལ་ལ་རྒྱལ་མ་རྒྱུལ་མ་ཟེར། ། ལ་ལ་ལྷད་མ་ལྷད་ཆུང་་་
ཟེར། །ལ་ལ་ཙི་ཙི་མོ་ཞེས་ཟེར། །ལོ་མ་དམར་པོ་ཆུང་བ་ལ། ། སྡོང་བོ་དམར་
པོས་ས་གཞི་ཁྱབ། ། མེ་ཏོག་དཀར་སེར་ཆུང་བ་ཡིན། །འབྲས་བུ་གྲོ་མའི་་་་
དབྱིབས་དང་འདྲ། །ཡང་ན་རམ་འབྲུ་འདྲ་བ་ཡི། །སྲིད་བུ་རྒྱུ་ཐག་འདྲ་བ་
ལ། །འབྲེལ་བ་ལྟ་བུར་གྲངས་མང་ཡོད། །རོ་ནི་ཅུང་ཟད་མངར་བ་ཡིན། །
ནུས་པས་སྟོད་དུ་འདྲེན་པར་བྱེད། །རྨ་སྐྲངས་ཤུ་བ་རྒྱས་སོགས་སེལ། །ཞེས་
བརྡ་སྤྲོད་དུ། འབྲི་ཏ་ས་འཛིན་ལྗོངས་སུ་སྐྱེ། །ལོ་མ་ཐ་རམ་ལྟ་བུ་ལ། ། མེ་
ཏོག་སྔོན་པོ་སྤུངས་པ་འདྲ། །བ་ཐག་གྲོ་མའི་གྲོ་རྒྱང་འདྲ། །ཞེས་དང་། སྨན་
ངོ་གསལ་བྱེད་དུ། འབྲི་ཏ་ས་འཛིན་རྒྱུས་པ་འདྲ། ། འདོར་འདོར་ས་ལ་་
འཛིན་ཞིང་འབྲེལ། །ཞེས་དང་། བ་ཐག་དམར་པོས་རྩ་རྣམས་མཐུད་པར་
བྱེད། །ཅེས་པ་སྐུད་པ་དམར་པོ་རྒྱུ་མའི་ཐག་པ་ལྟ་བུའོ། །ཞེས་བཤད་པའོ། །
མིང་ནི་མ་ཧཱ་པཎྜི་ཏ་གོ་ཏ་ལའི་གསུངས་ལས། ན་ལི་ཞེས་པ་ཙི་ཙི་ས་འཛིན་
དང༌། ཀྲ་ལོ་ཀ ཞེས་པ་འབྲི་ཏ་ས་འཛིན་ནོ། །
བྱ་ཕོ་ཙི་ཙི་ཞེས་པ་ལ་ངོས་འཛིན་མི་མཐུན་པ་འདི་ལྟར་མཆིས་ཏེ།
བྱང་ལུགས་ལ་མ་མ་སྒོ་ལྕགས་ལ་འདོད་པ། དེ་ཡང་གྲོ་མ་སྐྱེ་བའི་ས་འོག་ཏུ་རྩ་
བ་དབྱིབས་སྒོག་གཅིག་མ་འདྲ་བ་སྲན་ཚད་ཙམ། ཁ་དོག་དཀར་ལ་སྔོ་བའི་
མདངས་དང་ལྡན་པ། སྡོང་བོ་སྒོག་པ་ཁ་འབུས་པ་འདྲ་བ་དེའོ། ། འགའ་
ཞིག་འདི་ལ་བྱི་རུག་པའང་ཟེར། ལ་ལ་སྒྲོ་བཤེད་རྩེ་ལ་འདོད། ལ་ལ་སྲན་
མའི་མེ་ཏོག་ལ་འདོད། བླ་རྟ་ཚེ་དབང་ནི། ཤིང་སྨན་ཕུང་པོ་ཆུང་ཆུང་ལྕམ་
བུ་ཕྲ་ཞིབ་མདོག་དམར་བ། མེ་ཏོག་སྔོ་ནག་ཅན་འཆར་བ་ཞིག་ལ་བཞེད་ལ།
འཁྲུངས་དཔེར་ནི་འདི་ལྟར་བཤད་དེ། བྱ་ཕོ་ཙི་ཙི་ཞེས་བྱ་བ། ། མིང་གི་་
ཁ བ |.j5



བརྗོད་བྱ་སྐྱུ་རུག་མ། །སྐྱེ་ས་བྲོག་གི་ལོགས་ལ་སྐྱེ། །སྡོང་བོ་དམར་པོ་སྤུན་མང་
ཡིན། །ལོ་མ་སྔོ་ལ་རྩེ་མོ་རྣོ། །མེ་ཏོག་སྔོན་པོ་འབྲས་དམར་བ། །རང་གི་ནུས་
པས་ཁྲག་ཤོར་གཅོད། །ཅེས་གསུངས་པའི་མིང་གི་རྣམ་གྲངས་ཁུ་བ་མཛེས་
འདོད་ཅེས་ཀྱང་ཡོད་དོ། །ལར་ངོས་འཛིན་མི་མཐུན་པ་དེ་རྣམས་ལ་འཐད་མི་
འཐད་སོགས་ཀྱི་སྒོ་ནས་དགག་སྒྲུབ་བྱེད་པ་ནི་རང་ཉིད་ང་རྒྱལ་སྟེན་པ་ཙམ་
ལས་སྤྲོས། སྙིང་པོ་གང་ཡང་མ་མཆིས་ཏེ། ཅིའི་ཕྱིར་ན་སྤྱིར་སྨན་རྣམས་ལ་
སློབ་དཔོན་རང་རང་གི་འདོད་ཚུལ་གྱིས་བཞེད་གཞུང་ཡང་མཐའ་ཡས་ཤིང་
དེའི་སྒོ་ནས། འགྲོ་བའི་ནད་ལ་ཕན་པ་རྒྱ་ཆེར་མཛད་པ་ཡང་ཇི་སྙེད་ཅིག་
ཡོད་མོད། སྒོས་སྨན་ལའང་ཕོ་རིགས་མོ་རིགས་རྒོད་གཡུང་སོགས་ཇི་སྙེད་
སྣང་བས་དེའི་དོན་གྱིས་ན་འདི་རང་ཡིན་ཞིང་། གཞན་མིན་ཟེར་བའི་གཅིག་
རང་ལ་ཚད་བཟུང་ནི། ཐམས་ཅད་མཁྱེན་པའི་ཆོས་ཉིད་ལས་སྤྲོས་པོ་སྐྱེ་བོའི་
བློས་ཅི་མ་ཚོར། འོན་ཀྱང་རོ་ནུས་ཀྱི་སྒོ་ནས་ཕན་གནོད་ཀྱི་ལས་བྱེད་ཚུལ་
སོགས་ལ་དཔག་ན་སྲན་མའི་མེ་ཏོག་སྐྱུ་རུག་པ་གང་རིགས་ལ་ངོས་བཟུང་ནས་
སྨན་ལ་སྦྱར་བའི་ཚེ་ནད་དང་ཕན་པ་ཆེར་ལས་ཉེས་སྐྱོན་ནི་ཅི་ཡང་མི་སྣང་བ་
མངོན་སུམ་དུ་སོན་ནོ། །
ཤུ་མོ་ཟ་ལ་རིགས་མང་པོ་མེད་དེ། བརྡ་སྤྲོད་དུ། ཤུ་མོ་ཟ་ནི་ཞིང་
ལ་སྐྱེ། །ལོ་འདབ་སྲན་ཆུང་འདྲ་བ་ལ། །གོང་བུ་བྱ་ཕོའི་ཕྱི་སྡེར་འདྲ། །འབྲུ་གུ་
གྲུ་ཡོན་སེར་རལ་ཏེ། ། ཞེས་བཤད་ཅིང་། ལྡུམ་རར་སྐྱེ་བའི་འབྲས་བུ་སྲན་
ཆུང་འདྲ་བ་ལ་ངད་པ་ཆེ་བའོ། །མིང་ནི་མི་ཐི་དང་། ཤུ་མོ་ཟ་ཟེར་རོ། །གོ་ཏ་
ལའི་གསུངས་ལས་ཀྱང་མི་ཐི་ཞེས་ཏེ་ཤུ་མོ་ཟ་ཞེས་འབོད་དོ། །
སྙི་བ་ལ་རིགས་མང་པོ་མེད་ལ། ངོ་བོ་འཁྲུངས་དཔེར། སྙི་བ་ཞེས་
པ་སྲིབ་མོར་སྐྱེ། །ལོ་མ་ཕྲ་ལ་མེ་ཏོག་ནི། །ཨུཏྤལ་སྔོན་པོ་དག་དང་འདྲ། །སྔོ་
བ 156 ཡཁ



ཞིང་གཞན་ལ་འཁྲིལ་ནས་སྐྱེ། །རྩ་བ་མར་གྱི་རྐྱལ་པ་འདྲ། །ནུས་པས་སྣ་ཡི་དྲི་
ཚོར་བྱེད། །ཡི་ག་དང་ག་འབྱེད་པར་བྱེད། །ཅེས་དང༌། སྨན་ངོ་གསལ་བྱེད་
དུ། ཞིང་གསེབ་ཏུ་གཞན་ལ་འཁྲིལ་ཞིང་སྐྱེ། །མེ་ཏོག་སྔོན་པོ་རྩ་བ་མར་རྐྱལ་
འདྲ། །རོ་མངར་ཞེས་བཤད་ཅིང༌། མིང་ནི་དཀྲི་ལུ་ཀུ སྙི་བ། རྨ་ལོ་ཀྲི་ཀྲི
ཡི་དྭགས་ཁ་འབར་བ། སྔགས་བཙུན་མར་གྱི་རྐྱལ་བ་ཞེས་ཀྱང་བྱའོ། །འདི་
ལ་སྤྱིར་ཁ་འབར་བ་བཞི་སྒྲལ་བའི་ལྕེ་ལས་སྐྱེས་པ། དཔལ་ཁ་འབར་མ། ཨུ་
ཏུམ་ཝ་རའི་མེ་ཏོག གནོད་སྦྱིན་ཁ་འབར་མ། སེ་བའི་མེ་ཏོག་དམར་པོ་ཡི་
དྭགས་ཁ་འབར་མ། རྨ་ལོ་ཀྲི་ཀྲི་མེ་ཏོག་དམར་པོ་སྲིན་མོ་ཁ་འབར་མ། དྭ་
བའི་མེ་ཏོག དེ་ལ་རྩ་བ་མ་ཧཱ་དན་སིག མེ་ཏོག་གསེར་གྱི་མདའ་གཞུ་
ཅན། །ཞེས་སོ། །འདིར་རྨ་ལེ་ཀྲི་ཀྲིར་འདོད། ཁ་ཅིག་ལོ་མ་ཨུཏྤལ་ཟེར་་
བའང་སྣང་ངོ༌། །
གཡེར་ཤིང་པ་ལ་རིགས་གཉིས་ཏེ། སྨན་ངོ་གསལ་བྱེད་དུ། རྒོད་
གཡུང་གཉིས་ལས། རྒོད་ཀློ་ཡུལ་སོགས་སུ་སྐྱེ་བའི་འབྲས་བུ་ནག་པོའོ། །
གཡུང་མེ་ཏོག་སེར་པོ་གཡེར་མའི་དྲི་ལྡན་ནོ། །ཞེས་སྣང་ངོ༌། །
མེ་ཏོག་སེར་ཆེན་ནི་འཁྲུངས་དཔེར། མེ་ཏོག་སེར་ཆེན་བྱ་བ་ནི། །
ལོ་མ་སྤུ་ཆུང་ཉ་ག་ཅན། ། སྡོང་བོ་ཕྲ་མོ་མེ་ཏོག་སེར། །དབྱིབས་ནི་རྒྱུ་མེན་འདྲ་
པ་དང༌། ། རོ་ནི་ཁ་ལ་རྨ་ཡི་ནད། །སེལ་ཞིང་ཐམས་ཅད་འདྲུབ་པར་བྱེད། །
ཅེས་སོ། །
བྲག་སྐྱ་ཧ་བོ་ལ་སྤྱིའི་རིགས་ཏེ་རེ་རལ་གསུམ། སྒོས་ཀྱི་བློན་པོ་རེ་
རལ་ལ་མེ་ཏོག་དཀར་སྨུག་སེར་སྔོ་བཞི་ལས་མཁས་པ་བདུན་གྱིས་མཛད་པའི་
འཁྲུངས་དཔེར། བྲག་སྐྱ་ཧ་བོ་བྲག་གི་ལོགས་ལ་སྐྱེ། །ལོ་མ་ལེབ་ལ་མེ་ཏོག་
ནི། །དཀར་དམར་སྨུག་གམ་སེར་བ་ཡོད། །རོ་ནི་ཁ་ལ་མངར་བ་ཡིན། །ནུས་
– 157 -



པའི་བསམ་སེའུ་མཁལ་ནད་དང་། ། རྨ་རྣམས་འདྲུབ་ཅིང་དུག་ནད་སེལ། །
ཞེས་དང་། བྱེ་བྲག་བི་རོའི་འཁྲུངས་དཔེར། ལོག་གནོན་མིང་པོ་བདུན་གྱི་
སྲིང་གཅིག་མ། །རྒྱབ་ན་ཤུ་བའི་སློག་པ་གྱོན། །མེ་ཏོག་སྔོན་པོ་གཡུ་རྣ་ཅན། །
འདིས་ནི་དུག་རིགས་མ་ལུས་སེལ། །གཅིག་པུར་བཏང་བས་འཁྲུ་བ་གཅོད། །
ཅེས་བཤད་ཅིང་། མིང་ནི་སྨན་ངོ་གསལ་བྱེད་དུ། བྲག་སྐྱ་ཧ་བོ། ཧུ་ལུ་ཀ་
བྲག་ཏུ། མིང་པོ་བདུན་གྱི་སྲིང་གཅིག་མ། ཞེས་སོ། ། ་
བྲག་སྤོས་ལ་རིགས་མི་མང་ངོ་། །འཁྲུངས་དཔེར། བཙུན་མོ་རེ་རལ་
བྲག་གི་སེར་ཁར་སྐྱེ། །ལོ་མ་གསེར་གྱི་ཐིག་ལེས་བརྒྱན། །མིང་ནི་བྲི་གུ་གསེར་
ཐིག་ཅན། ། བྲག་ སྤོས་བཙུན་མོ་རེ་རལ་མ། ། གཡུ་བ་གསེར་གྱི་ཐིག་ཁྲ་་་་
ཅན། །ཞེས་སོ། །མིང་གཞན་སྨན་ངོ་གསལ་བྱེད་དུ། ཐིག་ཁྲབ་ཅན། །ཀ་བ་
རྒྱུན་གཅོད།: གཟིག་མཇུག་པ། གཟིག་གི་སྲིང་ལག་ཅན། ཞེས་སོ། །
རྒྱ་སྤོས་ནི་གྲམ་ཁྲོད་དུ་སྐྱེ་བའོ། ། སྡོང་བོ་ཅུང་ཟད་སེར་མདངོས་ཆགས་
ཤིང་། མེ་ཏོག་ཀྱང་སེར་པོ་ཡོད་པ་དང་མེ་ཏོག་སྨུག་ སེར་ཡོད་པ་ཞིག་སྟེ།
མེ་ཏོག་སྨུག་པོར་ཡོད་པ་ལ་འགའ་ཞིག་བྱི་རུག་སྨུག་པོ་ཞེས་ཟེར། བསྟན་
བཅོས་སུ། སྨན་མཆོག་རྒྱུ་སྤོས་ཞེས་བྱ་བ། །ལོ་མས་སྡོང་བོ་ཁྱབ་ཅིང་སྤུན། །
སྡོང་བོ་སྔོ་ལ་རིང་བ་ཡིན། །མེ་ཏོག་སེར་བའི་མདངས་ཆགས་པ། །རོ་ནི་ཁ་ལ་
ནུས་པ་བསིལ། །རང་གི་ནུས་པས་དུག་ཚད་སེལ། །ཞེས་དང་། འཁྲུངས་
དཔེར། རྒྱ་སྤོས་གསར་པས་ཚད་པ་སེལ། །ལོ་མ་མེ་ལོང་ཁ་ལྟར་གྱེས། ། སྡོང་
བོ་དཀར་ཞིང་ཕྲ་བར་འདུག །དྲི་ཞིམ་རོ་ནི་མདའ་རྒྱབ་འདྲ། ཞེས་པའོ། །
མིང་ནི། ཏ་ག་ཏ་དང་། ས་ཡ་ན་དང༌། ཞེས་པ་དང་། སྒྲ་སྦྱོར་ངེས་
པར། ཏ་ག་ཏུ་དང༌། ཀུ་ཏ་མ་དང་། བ་ཀྲ་དང༌། ན་ཏ་དང༌། ཀེ་ལ་
ནུས་པ་རི་དང་། དྷི་མ་ཧཾ་དང༌། བར་ཧི་ན་དང་། བང་ཀ་དང༌། ཤ་
ས 158 -



ཐང་དང༌། རྩ་རུ་ཧུ་ན་དང་། དེ་དག་ནི་རྒྱ་སྤོས་ཀྱི་མིང་ཡིན་ནོ། །
སྤང་ སྤོས་ ལ་ རིགས་ མཆོག་ དམན་ གཉིས་ལས། འཁྲུངས་ དཔེར།
སྤང་སྤོས་ཞེས་བྱའི་དྲི་བསུང་ཞིམ། །སྲིབ་ཀྱི་སྤང་ལ་སྐྱེ་བ་ཡིན། །ལོ་མ་གཡུ་ཡི་
གཞོང་བ་འདྲ། ། སྡོང་བོ་སྨུག་པོ་མེ་ཏོག་དམར། ། ལུང་པ་དྲི་ཞིམ་སྤོས་དྲིར་
འགྱུར། ། འདི་ ལ་ ལྷ་ རྣམས་ རྟག་ ཏུ་ གནས། ། ཞེས་ དང༌། མིང༌ དྲི་ཆེན།
ཐོད་དམར་ཀུན་ན་དྷ། ཞེས་འབྱུང་ལ། གཞན་ཡང་། ཛ་ཊ་ལཾ་སི་དང་།
ཛ་པོ་ལ་དང༌། མ་པི་དང༌། ས་བྱ་དང་། ན་ད་དང༌། གནྡྷ་པ་ཏྲ་དང༌།
ཞེས་པ་ཡང་ཡོད་དོ། །འདོད་འཇོར། ཏ་པ་སྲི་ནི། དཀའ་ཐུབ་ཅན། ཛ་
ཎི། རལ་པ་ཅན། མི་སི་ཤ་ཅན། ལོ་མས་སྤུ་ཅན། ཏཱ་ཀཱ་ཏྲ་ཁྲི་ཚང་།
ཞེས་དང་། སྒྲ་སྦྱོར་ངེས་པར་མན་སི་དང་། ཛ་ཊི་དང་། ཤུ་ཏ་ཀེ་ཤི་དང་།
ན་མ་ཏ་དང་། ཛ་དྲི་ལ་དང༌། མི་ཤི་དང༌། མ་ཏ་དང༌། སུ་མོ་ལ་ ཤ་
དང་། ཧིང་ཥཱ་དང༌། ཛ་ན་ནི་དང༌། ཏ་པ་སོ་ནི་དང་དེ་དག་ནི་སྤང་སྤོས་
ཀྱི་མིང་ཡིན། ཞེས་པའོ། ། -
མྱང་རྩི་སྤྲས་ལ་རིན་ཆེན་གཏེར་སྤུངས་ལས། མྱང་རྩི་སྤྲིས་དང་ཁྲག་
རྐང་ གཅིག ཅེས་ བཤད་ པའི་ རྒོད་ གཡུང་ གཉིས་ ཏེ། འཁྲུངས་ དཔེར།
མྱང་རྩི་སྤུས་ཞེས་བྱ་བ་ནི། ། མོན་ཡུལ་ཀློ་ནི་ཁ་ཁྲ་ཡི། །ནགས་རི་མཐུག་པོའི་
སྤང་ལ་སྐྱེ། །ལོ་མ་ཕྲ་ལ་སྣུམ་པ་ཡིན། ། སྡོང་བོ་ རིང་ལ་མེ་ཏོག་སེར། ། རྩ་བ་
སེར་པོ་གླ་སྒང་འདྲ། ། རོ་ནི་ཁ་ལ་བསྐ་བ་ཡིན། ། རང་གི་ནུས་པས་རྣག་ཆུ་ ་
སྐེམ། ། རྨ་འདྲུབ་གློ་བུར་ཚད་རིམས་སེལ། །ཞེས་བཤད་པས། མདོག་ལྷག་
པར་ སེར་བ་གླ་ སྒང་འདྲ་བའི་སྤུ་ཅན་ལ་ནར་མོ་ཕྲེང་རྡོག་ལྟར་ཡོད་པའོ། །
གཡུང་ཁྲག་རྐང་སྟེ། །འཁྲུངས་དཔེར། སྔོ་སྤྲིན་ཁྲ ག་རྐང་ཞེས་བྱ་བ། །ཉིན་
གྱི་བྲག་རིའི་གསེབ་ན་སྐྱེ། ། ལྡུམ་བུ་ལྕགས་ཀྱུ་ཅན་ཡང་ཟེར། ། སྡོང་བོ་རིང་ལ་
- 159 -- །



ཡིད་ཙམ་སེར། །ལོ་མ་གཡུ་བུན་གཏོར་བ་འདྲ། །མེ་ཏོག་སེར་པོ་གའུ་འདྲ། །
འབྲས་བུ་ཆུང་ངུ་ཆུ་ཤིང་འདྲ། ། རོ་ནི་ཅུང་ཟད་ཁ་བ་ཡིན། །རྨ་འདྲུབ་ཚད་
རིམས་དུག་ཚད་སེལ། ། སྟོན་ཟླ་ར་བའི་ཉ་ལ་བཏུ། །ཞེས་ནུས་པ་ཁྱད་ཆེར་མ་
མངོན་ཞེས་སོ། །མིང་། སྒྲ་སྦྱོར་ངེས་པར། བཱ་མུ་ཏ། རཱུ་མི་མུ་ལཱ་དང༌།
ཧ་རི་ཏ་དང་། ཛ་ཡ་དང་། ཛ་ཡ་ག་ཏྲི་དང༌། བི་ཛ་ཡང་དང༌། ཨ་པ་ར་
ཛི་ཏ་དང་། དེ་དག་ནི་མྱང་རྩི་སྤྲས་ཀྱི་མིང་ཡིན་ནོ། །ཞེས་སོ། །གོ་ཏ་ལའི་
གསར་འགྱུར་ལས། །བྷ་བྷ་ར་ན་དང་། མ་ལི་ར་དང༌། ཞེས་སོ། །
ཆུ་དུས་ནི་འཁྲུངས་དཔེར། ཉིན་སྲིབ་གཉིས་ཀར་སྐྱེ་བ་ལ། །ལོ་མ་ཕྲ་
ལ་འཇམ་པ་ཡིན། ། སྡོང་བོ་མེ་ཏོག་དག་གིས་གང་། །མེ་ཏོག་དཀར་སེར་དམར་
བའི་མདངས། །ཚིགས་པ་རེ་རེ་དག་ལ་སྐྱེ། །འབྲས་བུ་དག་གིས་ཕྱུར་བུར་་
གང་། །རོ་ནི་ཚ་ལ་བསྐ་བ་ཡིན། །རང་གི་ནུས་པས་ཚད་པ་འཇོམས༑ །དུག་
དང་རིམས་ཀྱི་གཉེན་པོ་ཡིན། །ཞེས་དང་། མིང་སེར་པོ་རྒུ་དྲུས། ཞེས་
པའོ། །།
འབམ་པོ་ལ་སྤྱིའི་རིགས་ལྕི་བ་དང༌། སྒོས་ཀྱི་རིགས་ཕོ་མོ་གཉིས་མེ་
ཏོག་ཡོད་མེད་ཀྱིས་འབྱེད་ལ། དེ་ཡང་མེ་ཏོག་མེད་པ་ལ་ ཕོ་རིགས་ དང་།
ཡོད་པ་ལ་མོ་རིགས་སུ་འདོད་ལ། མོ་རིགས་འདི་ལའང་སྡོང་བོ་ཡོད་མེད་
གཉིས་ལས། མེ་ཏོག་དཀར་པོ་མདངས་མི་གསལ་བ་ཞིག་འཆར། ནུས་པ་
ནི་ཁྱད་པར་མེད་དོ། །དེ་ཡང་འཁྲུངས་དཔེར། འབམ་པོ་ཞེས་བྱ་སྔོ་ལྡུམ་
ནི། །སྟེམ་མོ་སྤང་གི་ནང་ན་སྐྱེ། །ལོ་མ་སྡོང་བོ་གོ་སྟོད་འདྲ། །དྲི་ནི་མནམ་ལ་
རོ་ནི་ཀླག ། མེ་ཏོག་ཡོད་པ་མོ་ཡི་རིགས། །མེ་ཏོག་མེད་པ་ཕོ་ཡི་རིགས། །
རང་གི་ནུས་པས་ལྷོག་པ་སེལ། །ཞེས་དང་། མིང་ནི་མདོ་ཕུད་ཕུད། ཅེས་
སོ། །
-- 160 -



མེ་ ཏོག་ལུག་མིག་ ལ་ སྤྱིའི་ མིང་། བརྡ་རྙིང་ དུ་ ཁ་ བྲལ་དེའུ་ ལ།
བྱུང་ཚུལ་རིགས་དང་མིང་ཐུན་མོང་དུ་བཤད་ན། གླེང་གཞི་ནི། རྒྱལ་པོ་
ཡུལ་འཁོར་སྲུང་གི་བུ་ཐུ་རྒྱལ་པོ་བཤེས་གཉེན་ཅན་གྱིས་ལྷ་དང་། དྲང་སྲོང་
ཐམས་ཅད་མཆོད་སྦྱིན་ལ་བོས་དུས། དབང་ཕྱུག་ཆེན་པོ་ཀུན་གྱི་མཇུག་ཏུ་
འདུས་པས། ལྷ་དྲག་པོ་ཁྲོས་ཏེ། .དཔྲལ་བ་ནས་མིག་སེར་ལ་འབུར་བ་ཞིག་
བྱུང་བ་གར་ལྟས་སུ་ནད་བྱུང་ཞིང༌། ཆུང་མ་ནག་པོ་རོ་མ་ཏེས་ལྷ་ལ་ནད་
བསྐུར་བ་མི་ཡུལ་དུ་གཏོར་བས་ནད་རིགས་སྣ་ཚོགས་བྱུང་ངོ༌། ། དེས་དབང་
ཕྱུག་གི་བཏང་བ་ལྷ་དང་དྲང་སྲོང་ཐམས་ཅད་ཀྱི་མ་ཤེས་པར་འཇམ་དཔལ་གྱིས་
མཁྱེན་ནས། དབུ་མའི་ནད་སྨན་བསྒྱུར་བ་ནི་ནད་རིགས་ཀུན་གྱི་གཉེན་པོ་
ལུག་མིག་སྤུན་གསུམ་ཡིན་ཏེ། དབང་ཕྱུག་གིས་མིག་དང་ཟེའུ་འབྲུ། དུར་
ཁ་མིག ཚེམ་ཚེམ་ཅན། ལྷ་སྟོབས་བཟང་མིག་དང༌། གནོད་སྦྱིན་གྱི་མིག་
གསུམ་དུ་གྲགས་སོ། ། གཞུང་འདིར་གྲགས་པ་དང༌། མན་ངག་གཞན་དུ་་
བཤད་པ་གཉིས། དང་པོ་ལ་ལུག་མིག ལུག་ཆུང་། ལུག་ངལ་གསུམ།
ལུག་མིག་ལ་སེར་ནག་གཉིས་ལས། སེར་པོ་ལ་ཨ་བྱག་གུར་ཀུམ་ཞེས་གོང་དུ་
བསྟན། ནག་པོ་ལ་རྒྱུད་ཀྱི་མིང་ཅན་ནག་པོ་ལ་རྒྱལ་བའི་སྤྱན་ཅན། ཞེས་བྱ་
སྟེ་འཁྲུངས་དཔེར། མེ་ཏོག་ཨུཏྤལ་རྒྱས་པ་འདྲ། ཞེས་འདབ་མ་སྔོ་ནག
ཟེའུ་འབྲུ་མཐིང་ནག་ནག་པོའི་འབྱེད་ཡོད་པ་འདིའོ། །ལུག་ཆུང་དང་། ལུག་
ངལ་ འོག་ ཏུ་ སྟོན་ནོ། ། མན་ངག་ རྒྱུད་ དུ་བཤད་ པའི་ མིང༌ ཅན་ནག་པོ་ནི།
འུག་པ་ལག་པ། ཡིབ་ཤིང་། བལ་པོ་ཁྲག་གཅོད། ཨུཏྤལ་སེར་པོ། མེ་
ཏོག་པདྨ་ཞེས་སོ། །
མཁན་ པ་ ལ་ རིགས་ མཁན་ སྐྱ། མཁན་ དམར། ཚར་ བོང་།
མཁན་ཆུང་གསེར་མགོ སྨན་ངོ་གསལ་བྱེད་དུ། རིགས་དཀར་ནག་གི་སྐྱ་
- 161 -



སྨུག་གཉིས་ཏེ། ཞེས་འབྱུང་ལ། སྨན་མིང་རྒྱ་མཚོར། མཁན་དམར་གྲང་
སྐྱངས་འདུལ་བའི་མཆོག་ དཀར་པོ་མཁལ་མའི་ནད་ལ་ཕན། ཨ་ཀྲོང་གློ་
མང་གསོབ་པ་སེལ། མཁན་ཆུང་གསེར་མགོ་དེ་དང་མཚུངས། ཞེས་བཤད་
ཅིང་། མིང་ནི་རྒྱ་གར་དུ་ཁི་ར་ཏ། དོལ་པོར་ན་གི་ན། སྨན་ངོ་གསལ་
བྱེད་དུ། ཧ་ ཐིན་ཞེས་ཀྱང་འབྱུང་ངོ༌། ། རྒྱ་ནག་ཏུ། ཟི་ཝང་ཏིའུ་ཝན་་་་
དཀར། ཟོར་པ་སྤྲེལ་མཇུག བྲ་ཧྥ་མཱུ་ལི། ཞེས་པ་ཚངས་པའི་རྩ་བ་སྟེ་
མཁན་དཀར་དང་། བནྡྷ་ཀརྐ་ཊམ་ཞེས་པ་འབྲས་བུ་མེད་པ་ལ་བྱའོ། །
ཆུ་མ་རྩི་ནི་སྤྱིའི་རིགས་ཆུ་རྩ། སྒོས་ཀྱི་རིགས་སྡོང་བོ་ཡོད་མེད་གཉིས། །
མིང་རྩི་སྟག་མོ། ལོ་མ་རྩོ། བཅུད་ཕུད། ཅ་ལ་རཾ་བུ། རས་འབུས་པ།
མཁའ་འགྲོ་ལ་ཕུག ཅེས་དང་། མིང་གཞན་སྨན་ངོ་གསལ་བྱེད་དུ། བྱ་
དཀར་གདང་ཞུགས་འདྲ། ཞེས་པ་བཞིན།བཅུད་ཕུད་དམ། མཁའ་འགྲོ་ལ་
ཕུག་ཅེས་པ་ཡིན་ལ། བྲང་ཏི་གོང་སོགས་སྟོད་ལུགས་ལ། ཞིང་གསེབ་ལ་སྐྱེ་
བའི་འབྲུ་ནག་པོ་མེ་ཏོག་དཀར་ཤས་ཡོད་པའི་སྔོ་ཞིག་ལ་འདོད་དོ། ། ཤོ་མང་
སྦལ་མགོ་ཡོད་པའི་འདབ་མ་ལ་ངོ་སྤྲོད་པ་ནི་ནོར་རོ།
བྱི་ཚེར་དང་བྱི་བཟུང་གཉིས་ལས་འཁྲུངས་དཔེར། བྱི་ཚེར་མ་ཞེས་
བྱ་བ་ནི། །རྒྱ་ཤོད་ཚད་པའི་ཡུལ་དུ་སྐྱེ། །ལོ་མ་ཆེ་ལ་ནག་ཅིང་མཐུག ། སྡོང་ ་
བོ་ཐུང་ལ་མཐུག་ཅིང་སྲོ། ། སྙེ་མ་གོས་ལ་འབྱར་ཞིང་འཁྲིལ། །འབྲས་བུ་ཚེར་
མའི་མདོག་དང་འདྲ། །རོ་ནི་ཁ་ལ་རྩུབ་པ་ཡིན། །རང་གི་ནུས་པས་ཆུ་འགགས་
སེལ། །ཚད་རིམས་ནད་ལ་བདུད་རྩི་འདྲ། །ཞེས་བཤད་ཅིང་། མིང་མཁས་
པ་བི་རྫིས། འཐིབ་སེལ། རིམས་སེལ། གཉིས་འཇོམས་ཞེས་པའོ། །བྱི་
བཟུང་ནི་བརྡ་སྤྲོད་དུ། བྱི་བཟུང་མུ་དང་ལྗོངས་སུ་སྐྱེ། །གོང་བུ་སྤྲོ་ཞུ་བཞུག་
པ་འདྲ། །གསེབ་ན་ཚེར་མའི་ལྕགས་ཀྱུ་ཡོད། །འབྲས་བུ་སྨུག་པོ་འབྲས་དང་
མཁཨཁ 162 --



འདྲ། །ཞེས་འབྱུང་ཞིང་། མིང་བྱི་བཟུང་བྱི་འཛིན་པ་སྟེ་སྙེ་མ་བྱི་བ་འཛིན་པ་
ལ་བཏགས་པའོ། ། སྒྲ་སྦྱོར་ངེས་པར། ཡ་བ་ཤ་ཀ་དང༌། དིར་ཀ་མུ་ལ་དང་།
ས་མུད་དྲན་ཏ་དང༌། མ་རྒྱུད་བྷ་ལཱ་དང་། ཨ་ནནྟ། དུ་ར་མུ་ལ་དང་།
བ་ལ་སོ་ཏ་དང་། བི་ལ་ན་ཏ་ཀ་དང་། དེ་དག་ནི་བྱི་ཚེར་བའི་མིང་ཡིན་
ནོ། །ཞེས་དང༌། དུར་ལ་བྷ་དང༌། ད་ན་ཡ་ཤོ་དང༌། ཡ་ཤ་དང་། དན་
ན་དང་། བ་ཤ་ཀ་དང་། ཀར་ཚུད་ཀ་དང་། ཏཾ་མུ་མཱུ་ལི་དང༌། དུར་བྱེ་
ཤ་དང་། དུར་བྱི་དང་། གྷ་ཧ་དང་། དེ་དག་ནི་བྱི་ཚེར་རྣམས་གཅིག་སྟེ་ ་
བྱི་བཟུང་གི་མིང་ཡིན་ནོ། །ཞེས་པའོ། །
དེ་བ་ལ་རིགས་གཉིས་ལས་རིམས་དེ་བ་དང་། ཆུ་དེ་བ་དང་གཉིས་
ལས། དེ་ཡང་སྨན་ངོ་གསལ་བྱེད་དུ། སྔོ་སྨན་མཐིང་མདོག་ཅེས་པ་དང་
གཅིག་ལ། མ་རྙེད་ན་ཤིང་ལྡེམ་པ་ལ་ཞེས་ཀྱང་ཟེར། ཤིང་ཤོལ་བོ་ཞེས་ཀྱང་
ཟེར། སྦྱར་པ་དཀར་པོ་ཞེས་པའི་ཤུན་པས་ཚབ་རུང་བར་གཞུང་རྣམ་དག་ .
མང་པོ་ནས་མཐུན་པར་བཤད་ལ། འདིར་དེ་བ་ད་རུ་གཏོང་བ་ནོར་རོ། །
ཞེས་འབྱུང་ཞིང༌། དེ་བ་ནི་ལྷ་ཞེས་བསྒྱུར་ལ་ངོ་བོ་མཐིང་ནག་གི་མེ་ཏོག་སྔོ་
སྨན་མཐིང་མདོག་སྟེ། སྟོན་ཀ་སྤང་རི་མཐོན་པོ་རྣམས་སུ་སྐྱེ་ཞིང་། རིང་
ཐུང་སོར་བཞི་ཙམ་ལ་སྐྱེ་ཚུལ་སྤང་རྒྱན་འདྲ་བ་དེའོ། ། གཅིག་ནི་རི་ ཐ་་་་་
མཚམས་ལ་ཆུང་ཆུང་ས་གཞི་སྔོན་པོར་བསྒྱུར་ནུས་པ་མེ་ཏོག་སྤང་རྒྱན་འདྲ་བ་
ལ་སྔོ་དེ་བའི་རིགས་དམན་པའོ། །མིང་ནི་སྒྲ་སྦྱོར་ངེས་པར། ཏིད་ཧད་ད་དུ་
དང་། བྱི་ཤ་ཤ་ཀ་ཀ་དང་། དེ་དག་ནི་དེ་བའི་མིང་ཡིན་ནོ། །ཞེས་པའོ། །
ཆུ་དེ་བ་ནི། ནག་ཆུང་གསང་བའི་ཁྲོ་ཡིག་ལས། སྔོ་སྨན་སྤྱི་ཞུར་ཟེར་བ་དེ།
སྐྱེ་ས་སྤང་རིའི་ལྗོངས་ལ་སྐྱེ། །འདབ་མ་པདྨ་བརྩེགས་པ་འདྲ། །མེ་ཏོག་རྨ་བྱའི་
གདུགས་དང་འདྲ། ། སྐྱེ་ལུགས་སྤྲ་བ་དཀར་པོ་འདྲ། །རྒས་ནས་ རྒོད་ཕོད་་་་
-- 163



དཀར་ལྡེམ་འདྲ། ། ཁུ་བ་སྤྱི་ཞུར་ཁུ་བ་འདྲ། །ཡོད་དེ་འཛམ་གླིང་ཀུན་ལ་་་་
ཡོད། །ཅེས་གསུང་པ་ལྟར་ལས། འདིའི་ཁུ་བ་སྔོན་པོར་ཡོང་བ་གཅིག་དང་།
མི་ཡོང་བ་གཅིག་སྟེ། ཆེ་ཆུང་ཡང་ཡོད། ཅེས་སོ། །མིང་ནི་སྒོང་ལྐོགས་པ།
སྔོ་སྨན་སྤྱི་ཞུར་ཟེར་རོ། །འདི་དང་གོང་དུ་བཤད་པའི་སྤྱི་ཞུར་གཉིས་མ་ནོར་པ་
གཅེས་སོ། །
རྩ་མཁྲིས་ལ་སྤྱིའི་རིགས་རྒན་གཞོན་ཅན། སྒོས་ཀྱི་རིགས་ཆེ་ཆུང་
གཉིས་ལ། འཁྲུངས་དཔེར། ནད་རྣམས་ཞི་བྱེད་རྩ་མཁྲིས་ནི། །ས་གཞི་
བདེ་འཇམ་དག་ལ་སྐྱེ། །ལོ་མ་སྔོ་ལ་ཅུང་ཟད་རྩུབ། ། མེ་ཏོག་སེར་པོ་འདབ་
བཞི་ཡོད། །རོ་ནི་ཁ་ལ་ནུས་པ་རྩུབ། །མཁྲིས་ནད་མ་ལུས་སེལ་བར་བྱེད། །
ཅེས་དང་། སྨན་ངོ་གསལ་བྱེད་དུ། ཞིང་གི་མུ་ལ་སྐྱེ་བ་ལོ་མ་ཕྲ་ཞིང་ཉ་ག་
ཅན། མེ་ཏོག་སེར་ཆུང་རོ་ཁ་བ། །བཅད་ན་འོ་མ་འཛག་པ་སྟེ། མིང་ཀ་ས་
ཁུར་མང་ཞེས་པའོ། ། །
ལྡུམ་བུ་རེ་རལ་ལ། འཁྲུངས་དཔེར། རྒྱལ་པོ་རེ་རལ་ཉིན་གྱི་བྲག་ལ་
སྐྱེ། །ལོ་མ་མེ་ལྕེ་མཆེད་པ་འདྲ། ། རྩ་བ་གཡུ་སྦྲུལ་འཁྱིལ་པ་འདྲ། །རོ་ནི་ཅུང་
ཟད་མངར་ལ་བསིལ། །ཞེས་དང་། མིང་ནི་སྨན་ངོ་གསལ་བྱེད་དུ། ་ངུར་མོ་
འབྲི་ལྕེ་འབག་པ། གཙང་ལག་པ། ་གཙང་པ་རལ་གྲི། གཡུ་སྦྲུལ་འཁྱིལ་
པ། ཞེས་དང་། འདི་ཉིད་བེ་ སྡོང་ལ་འཁྲིལ་ནས་སྐྱེ་བའི་ཚེ། བེ་ལྗང་
བདུད་རྩི་ཞེས་ཀྱང་བྱའོ། །
འོམ་བུ་ལ་རིགས་ཆེ་ཆུང་གཉིས་ལས་འཁྲུངས་དཔེར། འཆང་ཤིང་
འོམ་བུ་ཞེས་བྱ་བ། །ཆུ་ཀླུང་བྱེ་མའི་ནང་ན་སྐྱེ། །སྡོང་བོ་སྨུག་ལ་རིང་བ་སྟེ། །
མེ་ཏོག་དམར་སྨུག་སྡོང་བོར་འཁྲིལ། །ལོ་མ་ཕྲ་ཞིང་སྔོ་བ་ཡིན། །རོ་ནི་ཁ་ལ་ ་
མངར་བ་སྟེ། །རང་གི་ནུས་པས་དུག་རིགས་སེལ། །རྨོ་རྣམས་འདྲུབ་པའི་དར་
- 164 --



ཡ་ཀོན། །ཞེས་དང་། མིང་འཆང་ཤིང་སྤོར་ཤིང༌། འུ་མ་མ་སྐྱེས། འཁྲི་
ཤིང་། - ཆུ་ཤིང་འོམ་བུ། ཀླུའི་བདུད་རྩི། ཞེས་པའོ། །
ཞུ་མཁན་ལ་རིགས་སྨན་ངོ་གསལ་བྱེད་དུ། ལོ་མ་མཐུག་ཅིང་སེར་
ཚོས་ཉན་པ་ནི་རྒོད། ལོ་མ་ཕྲ་འཇམ་སྲབ་པ་ནི་གཡུང་སྟེ། གཉིས་སུ་བཤད་
ཅིང༌། ཟླ་ཟེར་ལས། སེང་ཁྲོམ་ནི་རྣམ་པ་གཉིས་ཏེ། ཞེས་པ་སྒྲ་སྦྱོར་ངེས་
པར་དཀར་ནག་གཉིས་བཤད་པའོ། །མིང་འདོད་འཇོར། ས་མ་ར་མོ་དྷ་ལ་
ཧི་ཧ་ལ་ལཀྵ་པྲ་པ་དང་ན་ཟེར་བ་སྣང་། མིང་གཞན་པ་པུ། ར་གསོད་པ།
པ་ར་ཏྲ། སྐྱེ་གྲོགས། བརྒྱ་བྱིན་ཞེས་དང་། བི་ཧད་པ་ཏྲ་དང༌། ཀྲ་མུ་
ཀ་ཞེས་ཀྱང་བཤད་དོ། །སྒྲ་སྦྱོར་ངེས་པར་རོ་ཏྲ་དང༌། ཏི་ཏི་ཀ་དང་། ཤི་བི་
ཏི་བཏང༌། ཏི་ལ་ཀ། ཤ་བ་ར་དང་། གྷ་ན་ནཱ་ག་དང་། བྷི་ཧད་བྷ་དང་།
པ་ཏི་དང༌། ཤ་མར་པ་ཏ་པ་དང༌། དེ་དག་ནི་སེང་ཁྲོམ་གྱི་མིང་ཡིན་ནོ། །
ཤ་བ་རོ་རོད་དང༌། ཨ་ཤ་བི་ཛ་དང་། .ཛེར་བུ་དྷ་ན་དང༌། བྷི་ཧ་པ་ཏྲ་
དང༌། ཀ་མུ་དང༌། དེ་དག་ནི་སེང་ཁྲོམ་དཀར་པོའི་མིང་ཡིན་ནོ། །ཞེས་
པའོ། །
ཚོས་ནི་རྒྱ་སྐྱེགས་ཏེ། སྨན་ངོ་གསལ་བྱེད་དུ། ཤིང་རྒན་གཞོན་་
དང༌། འཐུ་དུས་ཀྱི་ནམ་ཟླས་གྲོ་ཚོས་དང་། ནག་རུག་གཉིས་སུ་ངེས་ཀྱང་
མིང་ནི་ལི་ཏི། ལྷ་མོའི་ཟླ་མཚན། ཀེ་ཤུ། སྲིན་པོའི་ཁྲག ཁྱབ་འཇུག་
གི་རིལ་མང་ཞེས་སོ། །མིང་གཞན། ལཀྵ་ཛ་ཏུ་དང་། ལ་ཧི་ཏ་དང་། ཀྲི་
མི་ཛ་རྣམས་ལ། ཡུལ་སྐད་དུ་ལ་ཧ་ཟེར། ཨ་ལ་ཏ་ཞེས་པ་ཡང་སྨུག་རྩི་སྟེ་རྒྱ་
སྐྱེགས་སུ་བསྒྱུར་བ་ཡོད་དོ། །གོ་ཏ་ལའི་གསུངས་ལས་ཀྱང་། ལཱ་ཁ་ སྟེ་རྒྱ་
སྐྱེགས་སོ། །ཞེས་པའོ། །
བཙོད་ལ་རིགས་མཆོག་དམན་གཉིས་ལས། མིང་མཎྜི་ཟླ་དང་། ར་
ད— 165 -



མ་མུ་ལ་དང་། ཞེས་དང་། ར་སྣ་ཞེས་པ་བཙོད་བྱེ་བྲག་པ་ཞིག་གོ ། མིང་
གཞན། ཏྲ་མ་མདོག་འགྱུར། ཞེས་དང་། སྒྲ་སྦྱོར་ངེས་པར། མན་ཛིཏྟ་
དང༌། བི་ཀ་པ་དང་། ཏཏྟ་དང་། ཀྲྀ་སྲ་དང༌། ཡོ་རྩ་ན་བལ་ཊ་དང༌།
ཏཾ་མར་མུ་ལ་དང༌། ཀ་ལ་མི་ཤ་དང༌། བན་ཏི་ར་དང་། རཀྟ་ཡ་ཅིག་དང་།
དེ་དག་བཙོད་ཀྱི་མིང་ཡིན་ནོ། །ཞེས་སོ། །
ལྕམ་པ་ལ་རིགས། སྨན་ངོ་གསལ་བྱེད་དུ། ཕོ་མོ་མ་ནིང་གསུམ་
ལས། ཕོ་རིགས་ཧ་ལོ། མོ་རིགས་མེ་ཏོག་རྒྱ་ལྕམ་པ། མ་ནིང་གར་ཡང་སྐྱེ་
བའོ། །ཞེས་བཤད་ཅིང༌། ཨ་ཛ་ཀ་ཞེས་བྱ་བ་སྟེ། ས་ཁད་དམའ་བའི་ལུང་
ནང་སྐྱེ། །ལོ་མ་ཉི་དགའ་ཞེས་ཟེར་ལ། །འབྲས་བུ་ཨ་ཛ་ཀ་ཞེས་བྱ། །རྩ་བ་སྡོང་
བོར་བཅས་པ་ལ། ། ལྕམ་པ་ཞེས་ནི་མིང་དུ་བཏགས། །རོ་ནི་མངར་ལ་བསྐ་བ་
ཡིན། །རང་གི་ནུས་པས་ཆུ་འགགས་དང་། །རྨ་རྣག་སྐེམ་ལ་ཁ་མི་སྐོམ། །ཞེས་
བཤད་ ཅིང་། མིང་དུ་ས་རྨ། བག་ཏི་ཉི་མ་ལྡན། ས་ཏེ་ཡ་ཉི་དགའ། །
ལྕམ་པ་ལྷ་མོ། གྷོ་ཡི་ཐ། ཞེས་དང༌། སྒྲ་སྦྱོར་ངེས་པར། སུརྱ་བྷཀྲི་ཞེས་
པ། སུར་ཐ་དང་། ཨ་ཏི་རྒྱ་བལ་བ་དང་། ཀ་བོ་རྒྱ་བང་ཀ་དང་། ར་ཊི་
དང༌། བྷ་མ་ར་པོ་བར་ཙ་ལོ་དང༌། དེ་དག་ནི་ལྕམ་པའི་མིང་ཡིན་ནོ། །ཞེས་
དང༌། གོ་ཏ་ལའི་གསུངས་ལས་ཕྲ་ཧ་མི་སྟེ་ཉི་དགའ་འོ། །
བྲག་ལྕམ་ལ་རིགས་མེ་ཏོག་གིས་ཕྱེ་བ་དཀར་དམར་གཉིས། ངོ་བོ་
བྲག་ལྕམ་བྲག་གི་ལོགས་ལ་སྐྱེ། །ལོ་མ་མཐུག་ཅིང་སྣུམ་པ་ཡིན། །ཟིལ་པ་དང་
བཅས་སྔོ་ལ་ཟླུམ། །མེ་ཏོག་དཀར་དམར་གཉིས་སུ་ཡོད། །རྨ་ནི་ཇི་ལྟར་ཚབས་
ཆེ་ཡང་། །འདི་མེད་པར་ནི་སོས་པར་དཀའ། །ཞེས་བཤད་ཅིང༌། མིང་ནི་
མཆིན་པ་བཅད་སྦྱོར། ཞེས་བྱའོ། །
རྟ་རྨིག་ནི། རྟ་རྨིག་བྲག་གི་སྲུབས་སུ་སྐྱེ། ། སྡོང་བོ་ཡལ་ག་མེད་པ་
ག166



ཡིན། །ལོ་མ་ཉི་དགའི་ལོ་མ་འདྲ། །ས་ལས་མ་འཕགས་གཅིག་སྐྱེས་ཀྱིས། །རྩ་
ཡི་སྒོ་རྣམས་འགགས་པར་བྱེད། །ཅེས་པའོ། །
བྲ་མི་ལ་རིགས་རྒོད་གཡུང་དང་ཁོང་པ་དམར་པོ་ཡོད་མེད་ཀྱིས་ཕྱེ་བ་
གཉིས། ཁོང་པ་དམར་པོ་མེད་པ་ལ་བྲ་མ། ཡོད་པ་ལ་མཛོ་མོ་ཤིང་ཞེས་
བྱའོ། །ངོ་བོ་ནི་བླ་མ་ཞེས་པ་ཚེར་མ་ཅན། ལོ་མ་ཚེར་མིས་སྡོང་བོ་ཁྱབ། མེ་
ཏོག་སེར་པོ་མདངས་མི་གསལ། རོ་ནི་ཁ་ལ་ནུས་པ་བསིལ། ཤ་ཚད་རྩ་ཚད་
ཐམས་ཅད་སེལ། ཞེས་པ་དེའི་རྩ་བའོ། ། །
མཛོ་ མོ་ནི་མཛོ་མོ་ཤིང་ཞེས་ཀྱང་བྱ་སྟེ། ཤིང་ཚེར་མ་ཅན་སྤྱི་དཀར་
པོས་ཁྱབ་པ། མེ་ཏོག་སྔོན་པོ། སྙིང་པོ་ཙན་དན་དམར་པོའི་དབྱིབས་འདྲ་
བ་དེའོ། །
འཕང་མའི་འབྲས་བུ་ནི། འཕང་མའི་རིགས་ལ་འཕང་སྐྱ་དང༌།
འཕང་ནག་གཉིས་ངོ་བོ་ནི། ཤིང་སྨན་དཀར་ལ་ཤུན་པ་འབྲས་བུ་དམར་ཟླུམ་
རོ་མངར་ཁ་ཞིག་ལ་བྱ་སྟེ། ལུང་ལས། འཕང་མ་ཞེས་བྱའི་ཤིང་དག་ནི། །
ལོ་མ་ཕྲ་སིབ་སྤུངས་པ་འདྲ། ། སྡོང་བོ་ཅུང་ཟད་ཆེ་བ་ལ། །འབྲས་བུ་སྨུག་པོ་རོ་
ནི་མངར། ། རང་གི་ནུས་པས་སྙིང་ཚད་སེལ། ། ཞེས་གསུངས་པའི་ཤིང་དེའི་
འབྲས་བུའོ། །
སྲད་དཀར་ལ་རིགས་སྨན་ངོ་གསལ་བྱེད་དུ། སྤྱིར་སྲད་མ་ལ་དཀར་
ནག་དམར་གསུམ་ཞེས་དང༌། གཞན་དུ་སྲད་དཀར་རིགས་དཀར་ནག་་་་་
གཉིས། དཀར་པོ་བྱེ་གསེབ་ཏུ་སྐྱེ། ནག་པོ་ལའང་མེ་ཏོག་གི་ཁ་དོག་གིས་
དབྱེ་བས་དཀར་སྔོ་སེར་བཞི། ཞེས།། བྱིའུ་སྲད་མ། སྲད་ཆུང་བ། གླ་
བ་སྲད་མ་སོགས་མང་པར་ཡོད་ལ། སྲིད་ནག་མ་ལ་མིང་། སྨན་མཆོག་སྡོང་
བོ། གཟི་མདངས་མེད་པའི་རྒྱ་འོད། གསང་བའི་སྨན་རྒྱལ། གོ་ཏ་ལའི་
ཁ 167 ཡ



གསུངས་ལས། རུ་དྷ་ཀུན་ཧི་ སྟེ་སྲད་ནག་མ་ཞེས་འབྱུང་ལ། འཁྲུངས་་
དཔེར། སྲད་ནག་དག་ལ་རིགས་གསུམ་སྟེ། །དཀར་དམར་སྔོན་པོ་གསུམ་
ཡིན་ནོ། །དཀར་པོའི་མེ་ཏོག་དཀར་བ་ཡིན། །དཀར་པོས་བད་ཀན་སྐྱ་བོ་་་
སེལ། །དམར་པོའི་མེ་ཏོག་དམར་པོ་སྟེ། ། བད་ཀན་སྨུག་པོའི་ཟུག་གཟེར་་་་
འཇོམས། ། སྔོན་པོའི་མེ་ཏོག་སྔོན་པོ་སྟེ། ། མཆོག་ ཏུ་རྨ་རྣམས་ ཐམས་ ཅད་་་་
འཚོ། །ཞེས་དང་། སྔོན་པོ་སྲད་ནག་མའོ། །
བྱིའུ་སླད་མ་ནི། ནག་ཆུང་གསང་བའི་ཁྲོ་ཡིག་ལས། སྔོན་པོ་ཆུ་
འདྲེན་ཞེས་བྱ་བ། །སྐྱེ་ས་གཡའ་སྤང་མཚམས་སུ་སྐྱེ། །ལོ་མ་སྲད་མའི་ལོ་མ་
འདྲ། ། གོང་བུ་རྐྱལ་པ་ཁ་བསྡམ་འདྲ། །འབྲས་བུ་སྲན་ཆུང་ཇི་བཞིན་་་་་་་་
མཁྲེགས། །ཡོད་པ་འཛམ་གླིང་ཀུན་ལ་ཡོད། །ཅེས་སོ། །འདིར་སྲད་དཀར་ཏེ་
བྱེ་མ་ལ་སྐྱེ་བའི་ལོ་སྡོང་སྤུ་དཀར་པོ་སྐྱེ་བ་མེ་ཏོག་སྔོ་སྐྱ་ཅན་ནོ། །མིང་བྱེ་མ་རྒྱ་
སྐྱེར། ཞེས་སོ། །གོ་ཏ་ལའི་གསུངས་ལསོ། ལ་ལ་རུ་སྟེ་སྲད་དཀར་མེ་ཏོག་
དམར་པོའོ། །ཞེས་དང་། སིལ་བ་རུ་རྟ་ཏུན་ཇི་སྟེ་སྲད་དཀར་མེ་ཏོག་སེར་
པོའོ། །
བྱི་རུག་པ་ལ་རིགས་སེར་ནག་གཉིས་ཏེ། བརྒྱད་པའི་རང་འགྲེལ་དུ།
སུ་ར་ས་བྱིའུ་རུག་པ་སྟེ་སེར་ནག་གཉིས་ཞེས་འབྱུང་བས་རིར་རུག་པ་དང་བྱིའུ་
རུག་པ་གཉིས་ལས། འཁྲུངས་དཔེར། བྱིའུ་རུག་པ་ཡི་མཚན་ཉིད་ནི། །ལོ་
མ་མཐིང་ནག་རྔ་ཡབ་འདྲ། །འབྲས་བུ་མུ་མེན་མཆོད་རྟེན་འདྲ། །རོ་ནི་བསྐ་ཚ་
ཡིད་ཙམ་ཁ། །བོད་ཀྱི་ཞིང་གི་གསེབ་ཏུ་སྐྱེ། །ཞེས་གསུངས་ཏེ། ངོ་བོ་ནི་ནུ་
མ་ཐོག་པ་འམ། མུ་ལ་ཐོག་པ་ཞེས་པ་དེའོ། ། མིང་ནི་གླང་ཐིག་པ་ཟེར་
རོ། །
མཚེ་ལྡུམ་ལ་སྐད་དོད་ཉེ་བར་མཁོ་བ་མི་མང་ལ།
- 168 -
འོན་ཀྱང་མཚེ་ནི་



བདུད་རྩིའི་རིགས་དང༌། སྐྱེ་གནས་ཀྱི་དབྱེ་བ། བྲག་མཚེ། སྤང་མཚེ་
གཉིས་ངོ་བོའི་དབྱེ་བ་འབྲས་བུ་ཡོད་པ་ལུག་མཚེ། མེད་པ་ལ་ར་མཚེ་སྟེ་ནུས་
པ་གཅིག་པར་བཤད་དོ། །
བྲེ་ག་ལ་རིགས་མང་པོ་མེད་ལ། འཁྲུངས་དཔེར། སྔོན་པོའི་གཙོ་བོ་
བྲེ་ག་ནི། །འབོལ་ས་དག་གི་ཞིང་ལ་སྐྱེ། །ལོ་མ་སྔོ་མཐུག་མདངས་དང་ལྡན། །
སྡོང་བོ་མདའ་སྨྱུགས་ལྟ་བུར་རིང་། །གོང་བུ་རྔ་དང་འདྲ་བའི་ནང་། །འབྲས་
བུ་དམར་པོ་སེ་རྒོད་འདྲ། །རོ་ནི་སྣུམ་ལ་ཁ་བ་ཡིན། །ནུས་པས་ནད་རྣམས་
ཐམས་ཅད་སེལ། །ཞེས་དང༌། བརྡ་སྤྲོད་ལས། བྲེ་ག་མུ་དང་ཞིང་ལ་སྐྱེ། །
ལོ་འདབ་སྲན་ཆུང་ཇི་བཞིན་ལ། །འབྲས་བུ་སྤུ་མའི་གོང་བུ་འདྲ། །ཞེས་བཤད་
ཅིང་། མིང་ནི་སྔོ་ཆུང་། སྔོ་ད་བྱིད། སྔོ་ཆུང་དིང་དིང་ཞེས་པའོ། །
ལུག་ཆུང་ནི་གནོད་སྦྱིན་མིག་སྟེ། ལུག་མིག་ལས་ཆུང་བ། མེ་ཏོག་
སྔོ་སྐྱ་ཞིང་གི་མུ་ལ་སྐྱེ་བ་སྟེ། མིང་ནི། ཨ་ཞང་ཅ་ལྷ་ཞེས་བྱའོ། །གོ་ཏ་ལའི་
གསུངས་ལས། དྲོ་ལ་ཕུད་ལ་སྟེ་ལུག་ཆུང་ངོ༌། །ཞེས་སོ། །
ལུག་ངལ་ནི། དེ་དང་འདྲ་བ་ལ་ཡལ་ག་དང་། སྡོང་བོ་དང་མེ་
ཏོག་མང་པོ་ཡོད་པ་ཞིག་གོ ། །
ཟངས་རྩི་བ་ལ་སྤྱིའི་མིང་རི་ཥ་ཁྱུ་མཆོག ཛི་ཝ་ཀ འཚོ་བྱེད།
བརྒྱད་པའི་རང་འགྲེལ་དུ། ལྡུམ་བུ་གྱི་ཤ་བྷ་ག ཟངས་རྩི་བ། ཞེས་་་་
འབྱུང་ལ་རིགས་དཀར་ནག་གཉིས། དཀར་པོ་ནི་མདོག་སྐྱ་ཞིང་འབྲས་བུ་
གོས་ལ་འབྱར། འོ་མ་ལ་བཏབ་སྟེ་བསྐོལ་ནས་སྙལ་ན་ཞོ་རུ་གྱུར། ཐིག་ལེ་
སྲུང་བའི་མཆོག་སྟེ། སྟེང་གྲིབ་ཡང་སྲུང་བར་བཤད། ་མིང་ལ་གཟའ་དུག་
རིན་ཆེན་འཁོར་ལོ། ཞེས་སོ། །ནག་པོ་སྨན་ངོ་གསལ་བྱེད་དུ། མཁན་པའི་
རིགས་སུ་བཤད་ཅིང་། འཁྲུངས་དཔེར། ཟངས་རྩི་བ་ཞེས་བྱ་བ་ནི། །སོ་
- 169 ལ



ནག་ལུང་གི་ནང་དུ་སྐྱེ། །མཁན་པ་ལྟ་བུའི་དྲི་ཡང་ཆེ། །ཞེས་བཤད་སྣང་ངོ༌། །
སྙ་ལོ་ལ་སྨན་ངོ་གསལ་བྱེད་དུ། བྷོ་ལི་ཐང་། ཞེས་པ་དཀར་ནག་
གཉིས་ལས། ལྡུམ་པུའི་དུས་སུ་ཟར་རུང་བ་དཀར་པོ་དང༌། སྨན་ལ་རྩ་བ་
དུས་སུ་བཏུས་པ་གཏོང་། །ཞེས་དང༌། འཁྲུངས་དཔེར། སྙ་ལོ་སྲིབ་ཀྱི་རི་
ལ་སྐྱེ། །ལོ་མ་ཅུང་ཟད་རྩུབ་པ་ལ། ། སྡོང་བོ་དམར་པོ་རིང་ལ་ལྡེམ། །མེ་ཏོག་
དཀར་པོ་སྤྲིན་ཕུང་གཏིབས། །རོ་ནི་ཅུང་ཟད་ཁ་སྐྱུར་བ། །ནུས་པས་ཁོང་ནད་
གཅོང་རྙིང་སེལ། །ཞེས་བཤད་པའོ། །
ཤོ་མང་ཞེས་པ་ལ་རིགས། ཀླུང་ཤོ ཆུ་ཤོ རི་ཤོ་དང་གསུམ་མོ། །
འདིར་མེ་ཏོག་ཀླུང་ཤོ་སྟེ། མེ་ཏོག་དང་སྡོང་བོ་ཡོད་མེད་གཉིས། །ངོ་བོ་ཤོ་
མང་ནགས་དང་ས་འཇམ་སྐྱེ། ། སྡོང་བོ་དམར་ལ་ཆེ་བ་ཡིན། །ལོ་མ་སྔོ་ལེབ་
འཇམ་ལ་སྣུམ། །མེ་ཏོག་དམར་པོ་རྩུབ་ཅིང་སྤུངས། །འབྲས་བུ་གཟེ་མ་ར་མགོ་
འདྲ། །རོ་ནི་མངར་ཁ་རྨ་ཡི་ནད། ། ཐམས་ཅད་སེལ་བར་ཐེ་ཚོམ་མེད། །ཅེས་
དང༌། ཆུ་ཤོ་དེ་བས་ཆུང་ཞིང་སྡོང་བོ་མེད་པའོ། །མིང་ནི་གོ་ཏ་ལའི་གསུངས་
ལས། ལྷོ་ཇ་བྷ་སྟེ་ཤོ་མང་། ཀ་ལ་གྷ་སྟེ་རྒྱ་ཤོའོ། །ཞེས་སོ། །
བ་ཡག་པ་ལ་རིགས་མང་པོ་མེད་ལ། འཁྲུངས་དཔེར། བ་ཡག་རེ་
སྐོན་ས་གཞི་མཉམ་པར་སྐྱེ། །ལོ་མ་སྡེར་བཞིས་ས་གཞི་མནན་པར་འདྲེས། །མེ་
ཏོག་སྔོན་པོ་ཅུང་ཟད་དམར་བའི་མདངས། །འབྲས་བུའི་དབྱིབས་ནི་སེམས་
ཅན་སྙིང་དང་འདྲ། ། སྔོ་དང་དམར་སྨུག་མདོག་གསུམ་སྨིན་དུས་འབྱུང༌། །
ནད་སེལ་སྨན་གྱི་རྒྱལ་པོ་འདི་གསུངས་སོ། །རོ་ནི་མངར་ལ་ཅུང་ཟད་ཁ་བ་
ཡིན། །བྱ་རོག་ནོར་བུ་ཞེས་ཀྱང་བྱ། །གཡག་སྙིང་པ་དང་ལུག་སྙིང་པ། །མིང་
ནི་གདགས་བྱ་བཅུ་གསུམ་ཡོད། །རང་གི་ནུས་པས་རྨ་རྣམས་གསོ། ། བྱུགས་
པས་འབྲས་རྨ་ཤུ་ཐོར་སེལ། །འཆི་མེད་དར་ཡ་ཀན་དུ་གྲགས། ། ལྷ་དབང་རྒྱ་
- 170 -



བྱིན་དག་གིས་བཤད། ། ཅེས་དང་། མིང་པ་པ་རེ་སྐོན། དཀར་པོ་ཡར་
འདྲེན། ཁོ་ཡག་པ། བྱ་རོག་ནོར་བུ། གཡག་སྙིང་ལུག་སྙིང་། མེ་ཏོག་
གཡུ་རྣ། སྨུག་ཆུང་མདན་ཡོན། མཐིང་གི་གཙུག་ཕུད་པཉྩ་ཞེས་པའོ། །
བྱིའུ་ལ་ཕུག་ལ་རིགས་རི་སྐྱེ་དང་། ཀླུང་སྐྱེས་ཆེ་ཆུང་གཉིས་ཆེ་བ་
ཀླུང་དུ་སྐྱེ་པ་ལ་ཁྲག་ཁྲོག་པ། ཁྲག་གི་མེ་ཏོག ཅེས་རྐང་འབམ་ལ་འཕྲོད་
པའི་གཉེན་པོའོ། །འདིར་ཆུང་བ་རི་ལ་སྐྱེ་བ་ཡིན་ཏེ། གཡའ་གསེབ་ཏུ་སྐྱེས་པའི་
ལོ་མ་སིབ་ཆུང་། མེ་ཏོག་དཀར་པོ་ཆུ་ཡི་ཝུ་བ་འདྲ་བ་ལ་ཕུག་གི་དྲི་བྲོ་བ་དེའོ། །
མིང་ནི་གོ་ཏ་ལའི་གསུངས་ལས། དྲ་ར་བྷི་ར་ཞེས་ཏེ་བྱིའུ་ལ་ཕུག་གོ །
ཨུག་ཆོས་ལ་ རིགས་ མེ་ ཏོག་ གིས་ ཕྱེ་བས་ དཀར་དམར་ གཉིས་ལས།
འཁྲུངས་དཔེར། ཨུག་ཆོས་ཞེས་བྱའི་མེ་ཏོག་ལ། ། རིགས་ནི་དཀར་དམར་
གཉིས་སུ་ཡོད། །དམར་པོ་སྤང་དང་བྲག་ལ་སྐྱེ། །ལོ་མ་ས་འབྱོར་ཉ་ག་ཅན། །
མེ་ཏོག་བྱི་རུའི་འཕུང་པོ་འདྲ། །ལི་ཁྲི་ལྟ་བུར་དམར་འཇམ་མཛེས། །མེ་ཏོག་
ནང་ན་རྡོ་རྗེའི་རྒྱུ། །གོང་བུ་རྣ་བའི་རྭ་གོག་འདྲ། །འབྲས་བུ་རྒྱུ་ཡི་སྲན་ཆུང་
འདྲ། །རོ་ནི་ཁ་ལ་མངར་བ་ཡིན། །རང་གི་ནུས་པས་རླུང་ཁྱིམ་འབྱིན། །ཞེས་
དང༌། ཨུག་ཆོས་དཀར་པོ་ཞེས་བྱ་བ།, །ལོ་མ་ཨུག་ཆོས་འདྲ་བ་ལ། །མེ་ཏོག་
ཨུག་ཆོས་འདྲ་སྟེ་དེཀར། །རོ་ཁ་ནུས་པས་ཆུ་སེར་སྐེམ། །ཞེས་དང་། །མ་རྙེད་
ན་ཁྲོག་ཆེན་པོའི་ཁ་ལྟར་བའམ་སྨན་རྒྱལ་ཁྲོག་ཁྲོག་ཟེར་བ་འདིས་ཚབ་རུང་བ་
སྟེ། སྨན་མིང་རྒྱ་མཚོར། ཨུག་ཆོས་རྣ་བའི་ནད་ལ་ཕན། །ཁྲོག་ཆེན་དེ་དང་
ནུས་པ་མཚུངས། །ཞེས་པའོ། ། །
སྐྱི་བའི་འབྲས་བུ་ནི། འཁྲུངས་དཔེར། ངང་པ་གཅིག་རྒྱུག་དར་
ཡ་ཀན། །ཚེར་མ་སྐྱ་བོ་དག་ལ་སྐྱེ། །ལོ་མ་ཕྲ་ལ་ཆུང་བ་ཡིན། །མེ་ཏོག་དཀར་
སེར་ཆུང་བ་ལ། ། གོང་བུ་ནར་མོ་འབྲས་བུ་ནི། །ངང་པ་ཆིག་རྒྱུག་སྲན་མ་་
- 171 -



ཙམ། །རོ་ནི་ཁ་ལ་དྲི་མི་ཞིམ། །རང་གི་ནུས་པས་སྲིན་ནད་དང་། །གག་པ་
འཇོམས་པར་ཤེས་པར་བྱ། །ཞེས་དང་། སྨན་ངོ་གསལ་བྱེད་དུ། སྐྱི་འབྲུ་ནི་
སྐྱི་བའམ། ཚེར་སྐྱའམ། སྐྱི་རྒན་པ་ཞེས་པའི་འབྲས་བུ་སྟེ། ངང་པ་
གཅིག་རྒྱུག་ ངང་པ་སེར་སྒོང་། ངང་པ་གཅིག་ཐུབ། རྩོག་ལྷ་སྟེ། གག་
པ་དང་སྲིན་གྱི་གཉེན་པོ་བླ་ན་མེད་པའོ། །ཞེས་སོ། །
ས་རྫི་ཀ་ཞེས་པ་སྨན་ངོ་གསལ་བྱེད་དུ། སྟེ་ནག་མོ་ཞེས་པ་ཡིན་ལ།
བོ་ལོང་པ་ཞེས་ཀྱང་བྱ་སྟེ། བྱང་བུལ་སོགས་ལ་ངོས་འཛིན་པ་ནོར་རོ། །ཞེས་
བཤད། མིང་གཞན་བྷིནྡྷ་པ་ཊ། མེ་མེད་དུད་བ། ལྕགས་ནག དུད་
དཀར་སྙེ་མ། ཕོ་རོག་གི་སྲུས། མ་བསྲེག་ཐལ་བ། ཞེས་བཤད་དོ། ། །
སྲུབ་ཀ་ལ་རིགས་གཉིས་ཏེ། ཀླུང་དུ་སྐྱེས་བའི་མེ་ཏོག་དཀར་པོ་་་
འབྲས་བུ་རྩེ་རྣོ་ཞིང་གུག་པ་དང༌། རི་ལ་སྐྱེས་བའི་མེ་ཏོག་དཀར་ལ་མདོག་སྐུ་
རྒྱ་ཁ་ཡོད་པའོ། །འདིར་ཀླུང་སྐྱེས་ཏེ། འཁྲུངས་དཔེར། སྔོ་སྨན་རྒྱལ་པོ་ཙ་
ར་སྟེ། །བོད་སྐད་དུ་ནི་སྲུབ་ཀ་ཟེར། །རྩ་བ་སེར་པོ་ཕྲ་ལ་སྤུན། །ལོ་མ་སྤོར་
འདྲ་སྤུ་ཆུང་ཅན། ། སྡོང་བོ་རིང་ལྡེམ་མདུང་ཤིང་འདྲ། ། མེ་ཏོག་དཀར་སྔོ་
མདངས་མི་གསལ། །འབྲས་བུ་སྔོན་པོ་ལྕགས་ཀྱུ་ཅན། །རོ་ནི་ཁ་ལ་ཚ་བ་
ཡིན། །རང་གི་ནུས་པས་གྲང་སྐྲན་སེལ། །ཞེས་བཤད་ཅིང༌། མིང་ནི་ལྡུམ་
སྲུབ་མ། ར་སྲུབ་མ། རྩྭ་ར་ཏེ། ཞེས་པའོ། ། །
ལྕེ་ཚ་ལ་རིགས་ཕོ་མོ་གཉིས་ལས། ཕོ་རིགས་འདབ་མ་མཐུག་ཅིང་ཆེ་
བ་དབྱིབས་སྤོར་འདྲའོ། ། མིང་ནི་སྦལ་པ་ལག་པ་ཟེར། མིག་ལ་མིང་ཐོག་
བྱུང་ན་སྦངས་བའི་ཁུ་བ་བླུགས་པས་ཞག་རེར་གཅོད་ནུས་པ་ཞིག་གོ ། མོ་
རིགས་རླན་ལ་སྐྱེ། - མེ་ཏོག་སེར་པོ་མདངས་དང་ལྡན། །རོ་ཚ་བ་སྟེ། སྤོར་
གྱི་མེ་ཏོག་དང་ཁྱད་པར་མེད་པར་འདོད། འདིར་མོ་རིགས་ཏེ། འཁྲུངས་
ཡ 172 -



དཔེར། བོང་བུ་ལན་ཚ་ཞེས་བྱ་བ། །སྲིབ་ཀྱི་ན་དང་སྤང་ལ་སྐྱེ། །རྩ་བ་ཅུང་
ཟད་ཕྲ་བ་ལ། །ལོ་མ་སྐྱ་སྤུན་ཉ་ག་ཅན། །མེ་ཏོག་སེར་པོ་འོད་ཟེར་འབར། །
རང་གི་ནུས་པས་གྲང་སྐྲན་དང་། །གག་པའི་རིགས་སེལ་དམུ་ཆུ་སྐེམ། །ཞེས་
དང་། མིང་ནི་བོང་བུ་ལན་ཚ། སེར་འདབ་ལྔ་བ། མེ་ཏོག་གསུམ་པ།
གག་པའི་སྨན་གཅིག་ཅེས་པའོ། །
དབྱི་མོང་ལ་རིགས་དངོས་ཀྱིས་ཕྱེ་བ་དཀར་ནག་གཉིས། མེ་ཏོག་ཁ་
དོག་གིས་ཕྱེ་བ་དཀར་སེར་ནག་ཁྲ་བཞིར་བཤད་ཅིང༌། སྨན་ངོ་གསལ་བྱེད་དུ།
རིགས་དཀར་ནག་ཁྲ་གསུམ་མམ། ཆེ་ཆུང་གཉིས་ཏེ་དཀར་པོ་མེ་ཏོག་དྲིལ་བུ་
ལྟ་བུ། ནག་པོ་མེ་ཏོག་ནང་དཀར་ཕྱི་དམར་ལོ་མ་ནག་ལ་འོད་ཆེ། ཁྲ་བོ་མེ་
ཏོག་སྐྱུ་རུ་རའི་ཚི་གུ་ལྟ་བུའོ། །དཀར་པོས་གྲང་བ་སེལ་ཞིང་ཚ་བ་མི་སྐྱེ་བའོ། །
ནག་པོས་གྲང་བ་སེལ་ཞིང་མཁྲིས་པ་སྐྱེ་བ། ་ཁྲ་བོ་ནུས་པ་དམན་པའོ། །ཞེས་
བཤད་ཅིང་། བསྡུ་ན་དཀར་ནག་གཉིས་ལས། མེ་ཏོག་དཀོར་སེར་གཉིས་
དཀར་པོ། ནག་ཁྲུ་གཉིས་ནག་པོ་སྟེ། འཁྲུངས་དཔེར། དབྱི་མོང་དཀར་
ནག་རིགས་གཉིས་ཡོད། །ཉིན་སྲིབ་གཉིས་ཀ་དག་ན་སྐྱེ། ། རྩ་བ་ཙི་ཏྲ་ཀ་དང་
འདྲ། །སྡོང་བོ་ཤིང་གཞན་དག་ལ་འཁྲིལ། །ལོ་མ་ནག་ལ་ཅུང་ཟད་རྩུབ། །མེ་
ཏོག་ནག་པོ་འབྱུང་བ་སྟེ། །ཟ་བྱེད་ནག་པོ་ཁ་རལ་དང་། །དབྱི་མོང་ནག་པོར་
བཞེད་པ་སྟེ། །སྦྱོར་བ་སྨན་པས་ཤེས་པར་བྱ། །ཡོན་ཏན་འདིར་ནི་མི་བརྗོད་
དོ། །མེ་ཏོག་དཀར་པོར་སྐྱེ་བ་སྟེ། །དྲི་མཆོག་ནིམ་པ་ཞེས་བྱ་བ། །དབྱི་ཆུང་པ་
ཞེ་ས་གྲགས་པ་སྟེ། །གྲང་སྐྲན་འདུལ་བའི་དར་ཡ་ཀན། །རོ་ནི་ཚ་ལ་ཡིད་ཙམ་
མངར། །རང་གི་ནུས་པས་དྲོད་སྐྱེད་ཅིང་། །སྐྲན་རིགས་མ་ལུས་འཇོམས་པར་
བྱེད། ། ཅེས་བཤད་ཅིང་། མིང་ནི་འདོད་འཇོར། ཨ་ཛ་མོ་ད་ར་དགའ་
དང་། ཨ་ར་ཙ་ཡ་མ་ནི་ཀ་རྫི་མོ། ཞེས་འབྱུང་ངོ༌། །མིང་གཞན་རྩྭ་བྱ་དང༌།
– 173 --



དཀྲི་ཤིང་དང་། སྐྲ་དཀར་ཅན་དང་། ཨ་ཟ་མོ། དབྱི་མོང་དྲོད་སྐྱེས་ཞེས་
བཤད་པའོ། །གོ་ཏ་ལའི་བཞེད་པར། ཏཱིར་པ་ནི་དབྱི་མོང་ངོ༌། །
བ་ལུ་རིགས་དཀར་ནག་གཉིས་ལས། དཀར་པོ་བ་ལུ་བསིལ། ནག་
པོ་སུ་ལུ་དྲོད་དེ་གཉིས། །དྭ་ལི་ནི་ཡུ་གུར་གྱི་སྐད་དུ་འདོད་ལ། གཡུ་ཐོག་ལག་
ལེན་པོད་ཆུང་དུ། ལོ་ མ་ལ་ བ་ལུ། མེ་ ཏོག་ ལ་ད་ ལི་ ཞེས་ འབྱུང་ ཞིང༌།
འཁྲུངས་དཔེར། བདུད་རྩི་ད་ལི་ཞེས་བྱ་བ། བ་ལུ་དཀར་པོ་ཞེས་ཀྱང་བྱ།
སྲིབ་མིའི་རི་མཐོ་དག་ལ་སྐྱེ། སྡོང་བོ་དཀར་ལ་ལོ་མ་ཁམ། མེ་ཏོག་དཀར་ལ་
འབྲས་བུ་ཅན། རོ་ནི་མངར་ཁ་བསྐ་བ་ཡིན། རང་གི་ནུས་པ་འཇམ་པ་སྟེ།
རླུང་མཁྲིས་བད་ཀན་སྐད་འགགས་དང་། གློ་ནད་མ་ལུས་སེལ་བར་བྱེད།
ཅེས་དང་། མིང་དྭ་ལི་ཞེས་བྱའོ། །
གོ་ སྙོད་ ལ་ རིགས་ དཀར་ དམར་ གཉིས་ལས། དཀར་ པོ་ ལ་ སྤྱོད།
འདིར་དམར་པོ་སྟེ། – འཁྲུངས་དཔེར། གོ་སྙོད་ཁ་ལུང་ཆུ་ནང་སྐྱེ། །ལོ་མ་
ལེབ་ལ་ཉ་ག་ཅན། ། སྡོང་བོ་ཕྲ་ལ་རིང་བ་སྟེ། །མེ་ཏོག་དཀར་པོ་གདུགས་ལྟར་
ཟླུམ། །འབྲས་བུ་ལ་ལ་ཕུད་དང་འདྲ། །རང་གི་ནུས་པས་སྐྲང་འདུལ་ཞིང་། །
མིག་ནད་སེལ་ཞིང་དང་ཁ་འབྱེད། ། བད་ཀན་སྐྱ་བོའི་ནད་རྣམས་སེལ། །ཞེས་
བཤད་ཅིང་། མིང་ནི། ནི་ལི་ནི། མིག་གི་གཉེན་འགྱང་རྩེ། ཟླ་ཟེར་
ལས། པྲ་བྷི་ཀ་ཞེས་པའོ། །གོ་ཏ་ལའི་གསུངས་ལས། སོམ་ཕ་སྟེ་གོ་སྙོད་
ཞེས་བྱའོ། །
ཐ་རམ་པ་ལ་ཆེ་ཆུང་གཉིས་ཏེ། འཁྲུངས་དཔེར། ཐ་རམ་ཞིང་
ནང་ལམ་ཁར་སྐྱེ། །ལོ་མ་སྲབ་ལེབ་རྒྱུ་མཐིལ་འདྲ། །འབྲས་བུ་འདམ་བུ་དཀར་
པོ་འདྲ། ། རོ་ནི་མངར་ལ་བསྐུ་དང་བཅས། ། རང་གི་ནུས་པས་བཤལ་བ་་་་
གཅོད། །རྨ་རྣམས་འདྲུབ་ཅིང་ཆུ་སེར་སྐེམ། །ཞེས་དང༌། མིང་ནི་ཏི་གུ་ལམ་
= 174 -



སྐྱེ། ཨ་ཤ་ཤ་ཁ། ཏེ་ལ་ཅ་ཆུང་། ཐ་རམ་ཞེས་པའི་མིང་གཞན་ཨ་ཛ་ཀ་ནི་
དང་། ངེས་སྣ། གླུ་ཀ་དང༌། ཞེས་པ་རྣམས་ཀྱང་ཐོ་རམ་པ་ཞེས་བྱའོ། །
གོ་ཏ་ལའི་གསུངས་ལས། བྷི་ཥ་ཧ་ར་སྟེ་ཐ་རམ་པའོ། །
ན་ རམ་པ་ནི་ནགས་འདབས་སྤང་སོགས་སུ་སྐྱེ་ཞིང་། འབྲས་བུ་་་
དམར་ཆུང་དག་གི་སྙེ་མ་ཟ་ཉན་པ་མིང་རམ་བུ་ཞེས་པའོ། །
བྱ་རྐང་ལ་རིགས་ལོ་བཙན་བཟང་ངན་གཉིས་ལས། འཁྲུངས་དཔེར།
ལོ་བཙན་ཐེར་པོ་ཞེས་བྱ་བ། །རྨ་ལོ་རྐང་གཅིག་ཅེས་ཀྱང་བྱ། །སྔོན་པོ་དར་ཡ་
ཀན་ཞེས་པ། །ཉིན་སྲིབ་ཕྱོགས་མེད་དག་ལ་སྐྱེ། ། ལོ་མ་སྤོར་འདྲ་ཅུང་ཟད་
སྔོ། ། སྡོང་བོ་སྔོན་པོ་ཕྲ་ལ་རིང༌། །མེ་ཏོག་སྔོ་དམར་པུ་ཤུད་མགོ ། རོ་ནི་ཅུང་
ཟད་ཁ་བ་ཡིན། །རང་གི་ནུས་པས་དམར་བཤལ་གཅོད། །ཅེས་དང༌། མིང་
ནི་ཏི་མུ་ལ་དང་ཏི་མུ་ས། ལོ་བཙན་དང༌། མེ་ཏོག་རྐང་འཕྱར། ཞེས་
བཤད་པའོ། །མིང་གཞན་སྒྲ་སྦྱོར་ངེས་པར། ཨ་ཛ་མོ་དང༌། བ་སྟ་མོ་དང། །
དེ་མྱ་ག་དང་། ཨུ་གྲ་གནྡྷ་དང་། ཏི་ཏི་གནྡ་དང༌། མུ་ད་དང་། ཏ་སྟི་མ་
ཡུ་ར་ག་དང༌། དེ་དག་ནི་ཏི་མུ་སའི་མིང་ཡིན་ནོ། །
སོག་ཀ་བ་ནི། སྔོ་སྨན་རྒྱལ་པོ་སོག་ཀ་ནི། །སྐྱེ་ལུགས་བྲེ་ག་དག་དེང་
འདྲ ་ལོ་མ་སྡོང་བོ་ཆུང་བ་ལ། །མེ་ཏོག་དཀར་ཆུང་འབྲས་བུ་ནི། །བྲེ་ག་དག་
དང་འདྲ་བ་ཡིན། །རོ་ནི་མངར་བས་སྐྱུག་པ་གཅོད། །ཅེས་སོ། ། མིང་སྐྱབ་
བམ། ཟུང་རོག་བ། ཆུ་སྲན་མ། ཞེས་སོགས་སོ། །
དབང་ལག་ལ་རིགས་མཆོག་དམན་གཉིས་ལས། མཆོག་ནི་སྐུམ་སྐྱེས་
མེ་ཏོག་སྔོ་སེར་དང་། ཆུ་སྐྱེས་མེ་ཏོག་དམར་པོར་བཤད་ཅིང་། དམན་པ་ནི་
དབང་རླིག་ཅེས་བྱའོ། ། ངོ་བོ་དབང་ལག་གི་རྒྱུད་དུ། སྤང་དང་ཆུ་མིག་་་
འགྲམ་ན་སྐྱེ། ལོ་མ་ཏ་ལའི་ལོ་མ་འདྲ། སྙེ་མ་བྲ་བོའི་སྙེ་མ་འདྲ། ཞེས་
175 -



བཤད་ཅིང་། སྨན་ངོ་གསལ་བྱེད་དུ། སོར་མོ་བདུན་ནས་རྩ་བ་གཅིག་པོའི་
བར་དུ་སྟེ། སྐད་དོད་ལ་དུག་མོ་ཉུང་དང་འདྲ་བ་ཡོད་པས་སྐབས་ཤེས་པར་
བྱའོ། །ཞེས་དང་སོར་མོ་བདུན་པ་ཚོགས་བདག་ལག་པ་ཡིན། ལྔ་བ་དབང་
པོ་ལག་པ་ཡིན། བཞི་བ་གནོད་སྦྱིན་ལག་པ་ཡིན། ཞེས་སོགས་བཤད་སྣང་
ངོ༌། །མིང་ནི་ཨིནྡྲ་ཧསྟ་ཞེས་པ་དབང་པོའི་ལག་པ། ཤ་བ་ཧང་ཚེ་འུ། ཨ་
བར་ཏེ་ན་ཞེས་པའོ། །གོ་ཏ་ལའི་གསུངས་ལས། པི་རཔཉྩ་ཞེས་སོ། །
རི་ཤོ་ལ་རིགས་ཆེ་ཆུང་གཉིས། འཁྲུངས་དཔེར། ཤེའུ་སྒལ་དར་
ཞེས་བྱ་བ། །སྐྱ་ཤོག་པ་ཞེས་བྱ་བ་སྟེ། །རི་ཡི་ན་དང་ཆུ་ལས་སྐྱེ། །ལོ་མ་ཆེ་ལ་
སྡོང་བོ་སྤུན། ། མེ་ཏོག་སེར་པོས་བར་སྣང་ཁེངས། །འབྲས་བུ་པདྨའི་ས་བོན་
འདྲ། །རོ་ནི་མངར་ལ་ཁ་བ་ཡིན། །རང་གི་ནུས་པས་བད་ཀན་སྐྱུགས། །ཞུ་
རྗེས་བསིལ་དུ་འཇུ་བ་ཡིན། ། རྨ་འདུབ་རིམས་རྙིང་སྦྱང་དཀའ་སེལ། །ཞེས་
དང་། མིང་ནི་སྒོ་མོ་མ། རི་ཤོ་ཁོག་ཁོག དཀར་པོ་ཡར་ཤོག དགེ་
འདུན་སྐྱེས། གྱེན་དུ་འདྲེན་བྱེད། ཅེས་པའོ། །
སྤྱང་ཚེར་ལ་རིགས་དཀར་ནག་གཉིས་ལས་ནག་པོ། འཁྲུངས་དཔེར།
སྤྱང་ཚེར་ནག་པོ་ཞེས་བྱ་བ། །སྲིབ་ཀྱི་ས་ནག་དག་ལ་སྐྱེ། །ལོ་མས་ས་གཞི་
མནན་པ་འདྲ། །ལོ་མ་ཉ་ག་ཚེར་མ་སྤུང་། ། སྡོང་བོ་རིང་ལ་ལྡེམ་པ་ཡིན། །མེ་
ཏོག་རྟ་ཡི་དོམ་དོམ་འདྲ། །རང་གི་ནུས་པས་རྨ་འབྲས་འདྲུབ། ། ཅེས་དང༌།
མིང་ནི་ཨེ་ན་བྱ་ཁྲ། བྱ་ཏྲི་པྲ་ཏྲ། ཞེས་དང་། རྒྱ་ཞང་ཁྲོམ་གྱི་གཏེར་མ་
ལས། སྤྱང་དུག་པ་ཟེར། གོ་ཏ་ལའི་གསུངས་ལས། ཨུ་ཏྲ་ཀཱ་ཏཱ་ར་སྟེ་སྤྱང་
ཚེར་རོ། །
དུར་བྱིད་ལ་རིགས་བལ་དུར་བྱིད་དང་། ཤེལ་ལ་དུར་བྱིད་གཉིས་
ལས། དུར་བྱིད་ནི་ཡོངས་སུ་གྲགས་པའི་སྨན་ཡིན་ཏེ། འཁྲུལ་བ་མི་མང་བ་
-
- 176 -



ཉིད་དོ། ། ཟླ་ཟེར་ལས་དུར་བྱིད་རྩ་བ་བཀྲུ་སྨན་མཆོག ཅེས་གསུངས་པས་
སྦྱངས་སྨན་གྱི་གཙོ་བོ་ཡིན་ནོ། །མིང་ནི་བྱ་མ་དང་། དནྟི་དང༌། མ་དུལ་ཀ་
དང༌། དྲི་བི་ཏི་དང༌། བྷེ་མ་ཀུམ་བྷ་ཞེས་དང༌། སྨན་ངོ་གསལ་བྱེད་དུ།
སྦྱོང་སྨན་གྱི་གཙོ་བོ་སྟེ། མིང་གཞན། ཏྲི་པི་ཏི། ཞེས་བཤད་སྣང་ཞིང༌།
ཀུན་ད་རན་ཞེས་པ་དུར་བྱིད་བྱེ་བྲག་པ་ཞིག་ཀྱང་ཡོད་དོ། །གོ་ཏ་ལའི་གསུངས་
ལས། - ལད་ཀྱི་དྷུ་ཏྲི་སྟེ་དུར་བྱིད་ཅེས་སོ། །
ཐར་ནུ་ཞེས་ པ་ ཤེལ་ལ་དུར་བྱིད་དེ། རིགས་ཆེ་ཆུང་གཉིས་ལས།
འཁྲུངས་དཔེར། ཐར་ནུ་ཉིན་སྲིབ་གཉིས་ཀར་སྐྱེ། །རྩ་བ་ལོ་སྡོང་མཐུག་ལ་
འཇམ། །འོ་མའི་རྒྱ་མཚོ་སྐྱེད་པར་བྱེད། །ལོ་མ་མེ་ཏོག་འབྲས་བུ་དམར། །རོ་
ནི་ཚ་བས་བཤལ་བ་སྟེ། །ནུས་པས་རྔོ་དང་ཐོར་པ་འཇོམས། ། ཞུན་བྱས་ནད་
རྣམས་མ་ལུས་འཇོམས། །ཞེས་དང་། མིང་ནི་སྨན་ངོ་གསལ་བྱེད་དུ། ར་ཉེ་
ཞོ། བྱི་ཏྲི་པ་དྲ། ལོ་མ་འཛིན། ཞོ་འཛག བཙུན་མོ་དངུལ་ཟིལ་ཅན།
ནད་འཇོམས་དངུལ་གྱི་ཕྲོམ་ཕྲོམ་གསེར་སྦྲུལ་ལོ་མ། འོ་མ་སྙིང་ཁྲག་ཅན།
བདུད་རྩི་སྭ་སྟི། བདུད་རྩི་ཟར་བུ། ཤ་མ་དུར་བྱིད། རེ་འཇམ། ཀེ་མོ་
ཉྩ། ཞེས་དང་། མིང་གཞན་ཡང་། དྲ་ཝནྡྲི། ཀུམ་པ་དང་། བྱང་
ལུགས་སྤྱང་དུག་པ་ཡང་ཟེར་རོ། །
སྔོན་བུ་ལ་རིགས་ཆེ་ཆུང་ངམ་རྒོད་གཡུང་གཉིས་ཏེ། ཤོག་ལ་དང་། །
ཤོག་ཤིང་གཉིས་སོ། །འཁྲུངས་དཔེར། སྔོན་བུ་ཞེས་པ་ཁ་སྨད་སྐྱེ། །ལོ་སྡོང་
སྔོ་ལ་མེ་ཏོག་དཀར། །ལོ་མ་དམར་སྔོ་དགུན་མི་སྐམ། །ཤུན་པ་བཤུས་པས་ཤོག་
བུ་འབྱུང༌། །རོ་ནི་ཚ་ལ་རྩུབ་པ་ཡིན། །ནད་རྣམས་མ་ལུས་ཐུར་དུ་འཁྲུ། །ཞེས་
བཤད་ཅིང་མིང་ཤོག་ཤིང༌། །གཡུ་ཤིང་ཞེས་པའོ། ། ། །
ཁྲོན་བུ་ཞེས་པ་ཐར་ནུ་ཆུང་བ་སྟེ། དབྱིབས་ཐར་ནུ་འདྲ་ཞིང་། དེ་
177 -



བས་ཆུང་བ་སྟེ། འདྲ་དཔེར། ཁྲོན་བུ་སྤང་གི་ལ་ཕུག་འདྲ། ཞེས་པ་་
དེའོ། །མིང་ནི། སྤང་གི་ལ་ཕུག , ཐར་ནུ་ཆུང་བ་ཟེར་རོ། ། ，
ལྕམ་རྩ་ལ་སྤྱིའི་རིགས་ནི། འཁྲུངས་དཔེར། པདྨ་རྩ་རི་རིགས་ལྔ་
ཡོད། ཅེས་པ་ལ་ཆུ་མ་རྩི། ཆུ་རྩ། ཆུ་སྦྱིན། ཆུ་ཆུང་བ། ལྕམ་རྩ་དང་
ལྔའོ། །ཞེས་བཤད་ཅིང༌། བྱེ་བྲག་རིགས་དཀར་ནག་གཉིས་སམ་ཆེ་འབྲིང་
ཆུང་གསུམ་མོ། །འཁྲུངས་དཔེར། ལྕམ་ནི་རྫ་བྲག་དག་ལ་སྐྱེ། ། ཆེ་འབྲིང་
ཆུང་གསུམ་ཡོད་པ་ཡིན། །ལོ་མས་ས་གཞི་མནན་པ་འདྲ། ། སྡོང་བོ་ཁོག་སྟོང་
རིང་ལ་ལྡེམ། །མེ་ཏོག་དམར་པོ་སྤུངས་པ་འདྲ། །འབྲས་བུ་ཟུར་གསུམ་བད་.
ཀན་སེལ། · །རོ་ནི་སྐྱུར་ལ་རྩུབ་པ་ཡིན། །ལོ་མའི་ནུས་པས་བད་ཀན་སེལ། །རྩ་
བའི་ནུས་པས་འཁྲུ་བར་བྱེད། །མིང་གི་རྣམ་གྲངས་བཅུ་གཅིག་ཡོད། །པདྨ་རྩ་
རི་སྤྱི་མིང་ཡིན། །ཞེས་འབྱུང་ལ་མིང་ནི་ཞིམ་ཤིང་།། རྩབ་ཤིང༌། ཞེས་་་་
པའོ། །
་ ཆུ་ རྩ་ལ་ རིགས་སྨན་ངོ་གསལ་བྱེད་དུ། ཕོ་མོ་མ་ནིང་གསུམ་ལས།
ཕོ་རིགས་ལ་ཆུ་ལོ་ཟེར། དེའི་རྩ་བ་ལ་ཆུ་རྩ། འདབ་མ་ལ་ཆུ་ལོ། རྐང་མ་
ཆུ་རྐང་། སྤྱི་མིང་ཟབ་ལག་ཅན། གསེར་སྡོང་དཔལ་ཆེན་པ། ལ་རྒོད།
པེར་སེར་ཅན། དོམ་ནག་ཁ་ཆུ་སོགས་དང༌། མོ་རིགས་ལ་ཆུ་སྤུན། མ་
ནིང་ལ་ཆུ་ཆུང་བ། སྐུ་བ་ཞེས་ཟེར་རོ། །སྨན་ཕལ་ཆེར་ལ་འཇུག་པ་ཟབ་ལག་
ཅན་ནོ། །ཞེས་བཤད་ཅིང་། ཟུར་མཁར་བས་མཛད་པའི་བདེ་བ་མྱུར་ལམ་
དུ། ཟབ་ལག་ཅན་དང་། ཆུ་རྩ་དང༌། ལ་རྒོད་དང་། མིང་གི་རྣམས་
གྲངས། དཔལ་ཆེན་ཤིན་ཏུ་སྐྱུར་པོའི་རྩ། ཞེས་བཤད་སྣང་ཞིང་། ལྕམ་
སོགས་ལ་ངོས་འཛིན་པ་ནོར་ནོ། །
རེ་ལྕག་ལ་རིགས་དཀར་ནག་གཉིས་ལས། . འཁྲུངས་དཔེར། རེ་
ཁ 178 -



ལྕག་ལོ་མ་མཐུག་ལ་སྙོམས། ། སྡོང་བོ་ཐང་ཕྲན་གཤིབ་པ་འདྲ། ། རྒས་དུས་་
དམར་པོ་མདངས་དང་ལྡན། །རོ་ནི་ཚ་ལ་རྩུབ་པ་ཡིན། ། རང་གི་ནུས་པས་
འཇམ་རྩིའི་སྨན། །ཞེས་དང༌། མིང་ཤོག་ཤིང་པ། དར་ཐོད་ཅན། རྒྱལ་
པོ་ལ་ཐོད། བདུད་རྩི་བ་ལ་ཅན། ཞེས་པའོ། །
ལྕ་ བ་ལ་རིགས་རྒོད་གཡུང་གཉིས། བ་ལང་ལྟ་བ་གསུམ་དུ་འདུས་
པས་འདིར་གཡུང་ས་ཞིང་ལ་སྐྱེ་བ་བསྔགས། ཞེས་སྨན་ངོ་གསལ་བྱེད་དུ་་
གསུངས། ཅུང་ཟད་ཕྱེ་ན་རྒོད་ལའང་དཀར་ནག་གཉིས། དཀར་པོ་ལ་རྒོད་
སྨུག་རྩི་ཞེས་པའང་འབྱུང་ལ། གཞན་ལྕ་རས་པ། འབམ་པོ་སོགས་དང་།
ནག་པོ་ལ་ཏང་ཀུན་ནོ། །གཡུང་ཞིང་གསེབ་ལ་སྐྱེ་བ་ལ་མེ་ཏོག་ཡོད་མེད་གཉིས།
མིང་ཡང་སྦར་ཁྱི་ཞེས་བྱའོ། །རིགས་གསུམ་གྱི་ངོ་བོ་འཁྲུངས་དཔེར། ལྕ་རྒོད་
སྲིབ་ཀྱི་རི་ནགས་སྐྱེ། །ལོ་མ་གཡུ་ཡི་མཎྜལ་འདྲ། །མེ་ཏོག་དམར་པོ་གདུགས་
ཕུབ་འདྲ། །གདུག་རྩུབ་ཚེར་མས་ ཐམས་ཅད་ཁྱབ། ། རང་གི་ནུས་པས་གྲང་
ནད་སེལ། །རྩ་བ་ལྔ་ཡི་གཙོ་བོ་ཡིན། །བ་ལང་ལྕ་བ་ཞེས་བྱ་བ། །ལྕེ་གཡུང་འདྲ་
ལ་ནད་མི་སེལ། །སྐང་སྤོས་བྱུང་ན་དུགས་བྱས་ཕན། །ཞེས་འབྱུང་བས་འདིར་
ལྕ་གཡུང་བསྔགས་ལ། སྒྲ་སྦྱོར་ངེས་པར་ཏཱ་མ་ལ་སྐྱ་དང་། ཨུད་ང་མ་དང༌།
ཏི་མི་དང་། ཉིད་པ་དཱ་དང་། ཧི་མ་ལ་དང༌། ཨ་ཛ་ཊ་དང་། བྱིན་པར་
ཎི་དང་། དྲ་ལ་ཀི་དང༌། དེ་དག་ནི་ལྕ་བའི་མིང་ཡིན་ནོ། །ཞེས་དང་། གོ་
ཏ་ལའི་གསུངས་ལས། སེ་ཕུ་ར་ན་ཞེས་སོ། །
ཉེ་ཤིང་ནི་རྙིང་མའི་རྒྱུད་འགྲེལ་དུ། །བསྲུབ་པའི་བདུད་རྩི་ཁྱབ་འཇུག་
གིས་རྐུས་པས་ཕྱག་རྡོར་གྱིས། རྡོ་རྗེ་ལཕབས་ལ་སྐྱེ་ལ་འཕོག་པས་བདུད་རྩི་
ཐིགས་པ་གཉིས་ས་རུ་ལྷུང་བ་ལས། རྩིའི་ལྷ་མོར་གྱུར་པ་དེའི་རཀྟ་ཅིག་ཟགས་
པ་ལས་ར་མཉེ་དང་ཉེ་ཤིང་པ་གཉིས་བྱུང་ཟེར་རོ། །རིགས་ཚེར་མ་ཡོད་མེད་
- 179 -



གཉིས། ཡོད་པའི་མིང་ནེལ་མ་ལྕགས་ཀྱུ་སྟེ། སློབ་དཔོན་བྷི་མ་ལས། ཧ་
རི་མེ་ཀོ་རི་ནི་དངོས་སུ་ཉེའུ་ཤིང་ཚེར་མ་ཡར་ལྟ་མར་ལྟ་ཞེས་པའོ། །ཚེར་མ་
མེད་པ་ལ་ནེལ་འཇམ་ཞེས་ཀྱང་བྱའོ། །འཁྲུངས་དཔེར། བདུད་རྩི་ཉེ་ཤིང་
ཞེས་བྱ་བ། ། ཉིན་དང་སྲིབ་ཀྱི་མཚམས་སུ་སྐྱེ། །ལོ་མོ་ལྕགས་ཕྱེ་གཏོར་་་་
འདྲ། །རོ་ནི་ཁ་ལ་བསྐ་བ་སྟེ། །ལྷུན་གྱི་ནད་རྣམས་སེལ་བར་བྱེད། །རྩ་བ་ལྔ་ལ་
འདི་ཉིད་མཆོག ། ཅེས་དང༌། མིང་ཤ་ལ་མུ་ལ། རྩ་བ་བརྒྱ་པ་ཤ་སྟ་ལཱ་ཏེ།
ཞེས་དང༌། མིང་གཞན། ཨ་བྷི་ཏུ་དང་། ར་མ་དུ་ཏི་དང་། ན་ག་དནྟི་
ཞེས་བཤད་དོ། །སྒྲ་སྦྱོར་ངེས་པར། ཤ་ཏ་པ་རི་དང༌། སུག་སྨྲ་ཕ་ཏྲ་དང་།
སི་བ་རི་དང་། ཨེ་ན་བེ་རུ་དང༌། ཤུ་ཏུ་མུ་ལ་དང༌། དེ་བྱིད་ཤད་དུ་དང་
བ་ཧུ་མུ་ལ་དང་། ཨ་ཏི་ཛ་ཧྲི་ཀ་དང་། ཙུ་ཏ་མི་ནི་དང་། ཤ་ཏ་པ་དྲི་དང་།
ཤི་ཁཎ་ཊི་དང༌། ཀྲི་ཤ་ལ་དང་། དེ་དག་ནི་ཉེ་ཤིང་གི་མིང་ཡིན་ནོ། །ཞེས་
དང་། གོ་ཏ་ལའི་གསུངས་ལས། ས་སིར་མུ་ཏ་ཞེས་པའོ། །
ར་ མཉེ་ནི་ རིགས་ འོ་ མ་ ཡོད་ མེད་ གཉིས་ ལས། འཁྲུངས་ དཔེར།
ཡོན་ཏན་བརྒྱུད་ལྡན་རལ་གྲི་འཕྱར་པ་ནི། །དབེན་ལ་ཉམས་དགའི་ནགས་ཚལ་
དག་ལ་སྐྱེ། །རྩ་བ་དཀར་པོས་ས་གཞི་ཁྱབ་པ་སྟེ། །ལོ་མ་སྔོན་པོ་རལ་གྲི་ཕྱར་བ་
འདྲ། །མེ་ཏོག་དམར་སྔོ་ལོ་མའི་སྟེང་ལ་ཁེབས། འབྲས་བུ་དམར་པོ་ཤིན་ཏུ་
མཛེས་པ་ཡིན། །ནང་ནི་རིང་བསྲེལ་ལྟ་བུར་དཀར་ལ་མཁྲེགས། །རོ་ནི་བསྐ་ཁ་
མངར་བ་གསུམ་དང་ལྡན། །ཞེས་བཤད་པ་ལ། རྩ་བ་ལོ་འབྲས་སོ་སོར་རྒྱུས་
དུས་བཏུ། མཁས་པའི་མན་ངག་དང་ལྡན་བཀོལ་བྱས་ན། རྡོ་རྗེ་མཁའ་
འགྲོའི་འགྲེལ་པར། ཙ་ར་ནི་རྒན་པོ་གཞོན་ནུར་བྱེད་པའོ། །ཞེས་བཤད་པ་
ལ། མཚན་བུ་དག་པ་རྣམས་སུ་ར་མཉེ་བར་ངོས་བཟུང་ཞིང་། འགྲེལ་པ་
འདོད་འཇོར། གླིངྒི་ ར་ཛ་ སྟེ་བུང་བའི་རྒྱལ་པོ། ས་ ཤ་རཉྩ་རཾ་ཆང་ པ།
- 180 ཁ་



དམ་གྱི་པར་མ་ཐ་ཞེས་དང་། བརྡ་རྙིང་པར་ཏ་མོ་ར་མོ་ཤག་ཀྱང་ཟེར། འོ་
མ་མེད་པ་ལ་ཀ་ཀོ་ལི་དང༌། ཡོད་པ་ལ་གླི་ར་ཀོ་ལི། ཞེས་པ་འོ་མ་ཅན་གྱི་ར་
མཉེར་བཤད་པ་ལ་ལེགས་སོ། །ཁྱད་པར་ཅོ་ར་ར་དང༌། པི་ར་རྣམས་ཀྱང་ར་
མཉེ་ཡིན་པའོ། །བྱམས་གླིང་པས་དུས་འཁོར་འགྲེལ་བཤད་ལས། བྷིནྡྷི་རཱ་ཛ་
ཞེས་པ་ཤ་ཀ་འདྲ་བའི་སྔོ་བལ་པོར་སྐྱེ་བ། ཞེས་བཤད་ཅིང་། . ར་མཉེ་མ་
ཡིན་པར་བཟུང་ན་ཡར་བརྟག་པར་བྱའོ། ། སྒྲ་སྦྱོར་ངེས་པར་ ཀ་ཀོ་ལི་དང་།
ཀ་པ་ཏྲི་དང་། ཀ་ན་དང་། དྷང་ཀྐ་་དི་དང་། ཀཱ་ར་ཤུ་གི་ཀ་དང་། ཤ་
ཀླུ་ཤི་ར་དང་། བ་ཡ་རི་དང༌། བྱི་ར་དང་། རི་ར་དང་། སས་སྲས་ནི་
དང༌། དེ་དག་ནི་ར་མཉེ་སེར་པོ་སྟེ་བུ་ཚ་སྟོང་གི་མིས་ཡིན་ནོ། །ཡང་དེ་ཉིད་
ལས། ཀི་ར་ཀ་ཀོ་ལ་དང༌། སི་ར་དང་། ཤུ་རེ་དང་། གྱི་ཀ་ནི་ཀ་དང་།
ས་ཡ་སྲི་ནི་དང༌། ཧྥི་རི་ནི་དང༌། ཤུ་གླ་དང༌། ཀ་ར་བྱི་ཤ་ཎི་ཀ་དང་།
དེ་དག་ར་མཉེ་འོ་མ་ཅན་གྱི་མིང་ཡིན་ནོ། །ཞེས་དང༌། གོ་ཏ་ལའི་གསུངས་
ལས། ཀ་པ་ཊི་ཞེས་གསུངས་སོ། །
ཨ་ཤོ་གནྡྷ་ནི་བརྒྱད་པར། ཤ་རི་་བ་རྣམ་གཉིས་ཞེས་བཤད་པ་ལ།
བ་སྤུ་དཀར་ནག་ཏུ་ངོས་བཟུང་ལ། སྨན་ངོ་གསལ་བྱེད་དུ་བ་སྤུ་ལ་དཀར་
ནག་གཉིས་མེ་ཏོག་གིས་འབྱེད་ལ། སྨན་ལ་དཀར་པོ་བཟུང་། ཐང་ཕྲོམ་
དང་ཚ་ཞང་ཡིན་པས་ཆུས་བར་མ་ཆོད་པར་སྨན་ལ་སྦྱར་དུ་མི་རུང་བར་་་་་
གསུངས་ཤིང༌། བརྒྱད་པའི་རང་འགྲེལ་དུ། ཤིང་ཤ་ར་པ་ཐལ་ཏྲེས་ཀྱི་རྩ་བ།
ཞེས་བཤད་པས། ཐལ་ཏྲེས་ནི་སྡོང་བོ་དང་། ཤ་ཏི་པའི་རྩ་བར་བཤད་ཅིང་།
འཁྲུངས་དཔེར། ཨ་ཤྭ་གནྡྷ་རྒྱ་ཤོད་སྐྱེ། །རྩ་བ་ཐང་ཕྲོམ་རྩ་བ་འདྲ། །ལོ་མ་
སྔོ་སྐྱ་འབྱར་རྩི་ཅན། ། སྡོང་བོ་ཚེར་མ་མང་པོས་བརྒྱན། །མེ་ཏོག་དམར་པོ་
མཛེས་པའི་ཚུལ། །རོ་ནི་མངར་ལ་ཚ་བ་ཡིན། །ནུས་པས་སྨད་ཀྱི་དྲོད་སྐྱེད་
ཕ 181 ཁ



ཅིང༌། །ཕོ་ལོང་རྒྱུ་མའི་དྲོད་སྐྱེད་དེ། །རྩ་བ་ལྔ་ཡི་མཆོག་ཏུ་བཤད། །ཅེས་དང༌།
མིང་བྲི་ཤི་ཀ་ཞེས་པ་སྤྲ་བ་འབྲས་བུ་མེད་པ་ལ་བཤད་ལ། སྒྲ་སྦྱོར་ངེས་པར་
རྩར་ཤ་ཀ་དང་། ཤ་ཊ་དང་། མན་ད་ལས་ད་ཏྲ་དང་། ཤེ་ཕཏེ་མུ་ཏ།
བར་ཤ་བུ་ནུ་དང་། བྲི་ལྕི་བ་དང་། ཤུ་ཏྲ་དང་། དེ་དག་ནི་བ་སྤུ་རྣམས་
གཅིག་མེ་ཏོག་དམར་པོ་ཅན་གྱི་མིང་ཡིན་ནོ། །ཞེས་པའོ། །གོ་ཏ་ལའི་གསུངས་
ལས་ཁ་ས་རི་ཡ། ཞེས་པའོ། །
གཟེ་མ་ལ་རིགས་མང་པོ་མེད་ལ། འཁྲུངས་དཔེར། གཟེ་མ་རྒྱ་
ཤོད་བྱེ་མར་སྐྱེ། ། ལོ་མ་སྡོང་བོས་ས་གཞི་ཁྱབ། །མེ་ཏོག་ཆུང་ངུ་མཐོང་བ་་
དཀའ། །འབྲས་བུ་ཚེར་མ་ར་མགོའི་དབྱིབས། །རོ་ནི་མངར་ལ་དྲོ་ཞིང་རླན། །
-རང་གི་ནུས་པས་གྲང་རླུང་སེལ། །རྩ་བ་ལྔ་ཡི་ཁྲོད་དུ་བཟང༌། །ངོ་ཤིག་ཁེབ་
དང་གླང་ཤུ་ལ། །གཟེ་ཆང་རླུང་ནད་རེངས་འཁུམ་དང༌། །མཁལ་མ་གྲུམ་བུའི་
ནད་ལ་བསྔགས། །ཐང་གི་ནུས་པས་གྲང་རླུང་དང༌། །ཆུ་འགགས་འོར་དང་སྐྱ་
རྦབ་སེལ། །སྨན་གཞན་སྦྱར་བས་ནད་གཞན་སེལ། །ཞེས་དང་། མིང་ནི་གོ་
ཀླུ་ར་ཕག་གི་གཡུ་གྲི། བྲུན་ཊ་པའི་ཚེར་མ། ཨ་ཛ་ཤི་ར། ར་མགོ་ཞེས་
དང༌། ཡུལ་སྐད་དུ་གྷ་ཁུ་ར་ཡང་ཟེར་རོ། །ཡན་ལག་བརྒྱད་པར། བྷུ་ཀཎཱ།
ཞེས་དང༌། གོ་ཏ་ལའི་གསུངས་ལས། གྷོ་ཁུར་ཞེས་བཤད་པ་ལྟར་རྟོགས་
པར་བྱའོ། །
་ ཚིག་གི་དོན་ལ།
གཉིས་པ་ཚིག་གི་དོན་ནི། སྔོ་ཡི་ཞེས་པ་ནས། མཁལ་ནད་སེལ་ཞེས་
པའི་བར་གྱིས་བསྟན་ཏེ། བདུན་པ་སྔོ་སྨན་གྱི་ནུས་པ་བསྟན་པ་ནི།
ཧོང་ལེན་རོ་ཁ་ཞིང་ནུས་པ་བསིལ་ཡང་སོགས་དང་ལྡན་པས་ཁྲག་སྐེམ་
ཞིང་འཁྲུགས་ཚད་དང་དོན་གྱི་ཚད་པ་སེལ་བའོ། །
- 182 -



སྤང་རྩི་དོ་བོ་རོ་ཁ་ཞི་ནུས་པ་ཡང་རྩུབ་སླ་བསིལ་རྟུལ་མཉེན་དང་
ལྡན་པས་རིམས་དང༌། དུག་དང་རྙིང་ཞིང་ཞེན་པའི་ཚད་པ་སེལ་བར་བྱེད་
དོ། །
རེ་སྐོན་རོ་ཁ་ཞིང་ནུས་པ་བསིལ་རྟུལ་ཡང་རྩུབ་དང་ལྡན་པས་ཁྲག་སྐེམ་
ཞིང༌། སྨུག་པོ་དང༌། རྩའི་ཚད་པ་སེལ་བའོ། །
ཀྱི་ལྕེ་རོ་ཁ་ཞིང་ནུས་པ་ཡང་རྩུབ་བསིལ་མཉེན་དང་ལྡན་པས་སྣོད་ཚད་
དང་མཁྲིས་པའི་ཚད་པ་མ་ལུས་པར་སེལ་བར་བྱེད་དོ། །
སུམ་ཅུ་ཏིག་རོ་ཁ་ཞིང་ནུས་པ་བསིལ་རྟུལ་སླ་མཉེན་ཡང་རྩུབ་དང་ལྡན་
པས་མཆིན་པ་དང་མཁྲིས་པའི་ཚད་པ་ཀུན་སེལ་བ་ཡིན་ལ། །
པྲི་ཡང་ཀུ་རོ་མངར་ཚ་ནུས་པ་སླ་རྟུལ་ལ་སོགས་དང་ལྡན་པས་ཕོ་
མཆིན་གྱི་ཚད་པ་སེལ་བའོ། །
ཟངས་ཏིག་ལྕགས་ཏིག་གཉིས་རོ་ཁ་ཞིང་ནུས་པ་བསིལ་རྟུལ་མཉེན་
དང་ལྡན་པས་མཁྲིས་པའི་ཚད་པ་ཀུན་སེལ་བ་དང་། །
སྲོ་ལོ་དང་སུག་འདྲ་གཉིས་རོ་མངར་ཚ་ནུས་པ་ཡང་མཉེན་བསིལ་
འཇམ་དང་ལྡན་པས་གློ་ཡི་ཚད་པ་སེལ་ཞིང་། །
གཡའ་ཀྱི་མ་རོ་ཁ་ཞིང་ནུས་པ་བསིལ་རྟུལ་དང་ལྡན་པས་མཁྲིས་ནད་
རྣམས་ཞི་སྦྱོང་ཐུན་མོང་དུ་བྱེད་དོ། ། །
གངྒཱ་ཆུང་རོ་ཁ་ལ་ངོ་བོ་བསིལ་བས་དུག་དང་ཚད་པ་ལས་གྱུར་བའི་
འཁྲུ་བ་རྣམས་གཅོད་པ་དང༌།
བྱ་རྒོད་སྤོས་རོ་ཁ་ལ་ངོ་བོ་བསིལ་བ་དང་ལྡན་པས་གདོན་གྱི་ནད་དང༌། །
དུག་དང་རིམས་ཚད་ཐམས་ཅད་སེལ་པ་དང་།
ཡ་ 183
ཡ



སྲོལ་གོང་བ་རོ་ཁ་ཞིང་ནུས་པ་ཡང་མཉེན་རྟུལ་བ་དང་ལྡན་པས་མགོ་
བོའི་རུས་པ་ཆག་པ་སྦྱོར་ཞིང་དུག་གི་ནད་ཀྱང་སེལ་ལ།
» ཡུ་མོ་མདེའུ་འབྱིན་རོ་རྣོ་རྩུབ་སླ་ལྕི་དང་ལྡན་པས་བུ་རོ་ཁོང་དུ་ལུས་
པའི་ནད་དང་། ཟུག་རྔུ་ཀུན་འབྱིན་པར་བྱེད་ཅིང་།
དར་ཡ་ཀན་ལ་རིགས་བདུན་སོགས་གསུངས་པ་ལས་སྐབས་འདིར་
ཤེལ་དཀར་མེ་ལོང་ལྟར་རོ་ཁ་བསྐུ་དང་ལྡན་ཞིང་ནུས་པ་སྐམ་རྩུབ་གཡོ་མཉེན་
དང་ལྡན་པས་བྱང་ཁོག་གི་ཆུ་སེར་སྐེམ་ཞིང་། མགོ་བོའི་རུས་པ་ཆག་པ་སྦྱོར་
ཞིང་ལྷ་བ་དག་ཀྱང་འཛིན་པའོ། །
རྟ་ལྤགས་རོ་མངར་ཁ་ནུས་པ་དྲོ་སྐམ་ཡང་བ་དང་ལྡན་པས་ལྷ་་་་
འཛིན་ཞིང་། ཆུ་སེར་སྐེམ་པ་དང་། །
ཨ་བྷི་ཥ་རོ་མངར་ཞིང་ནུས་པ་བསིལ་ཡང་རྟུལ་སྐམ་རྩུབ་པ་དང་ལྡན་
པས་ཁྲག་ཤོར་གཅོད། མགོ་ཆག་དང་དུག་ཚད་རྣམས་སེལ་བར་བྱེད་དོ། ། ་
སྟག་ཤ་རོ་ཁ་ལ་ངོ་བོ་བསིལ་བས་རྨ་འདྲུབ་པ་དང༌། གཉན་གསོད་
ཅིང་དུག་གི་ནད་སེལ་ཞིང་། ་
སྤང་རྒྱན་དཀར་པོ་རོ་ཁ་ཞིང་ནུས་པ་བསིལ་སླ་ཡང་མཉེན་དང་ལྡན་
པས་གྲེ་བ་འགགས་པ་དང་དུག་གི་ཚད་པ་སེལ་ལ། །
ཡུ་ཀུ་ཤིང་ནུས་པ་བསིལ་མཉེན་ཡང་རྟུལ་དང་ལྡན་པས་རྨོ་ཀུན་སྦྱོར་
ཞིང་དུག་ཚད་སེལ་བར་བྱེད་པ་དང་།
རྩོད་དང་ཆུ་ཐུབ་དང་ལྡུམ་སྟག་རྣམས་རོ་མངར་ཁ་ཚ་སོགས་དང་།
ནུས་པ་བསིལ་རྟུལ་ཡང་བ་དང་ལྡན་པས་དུག་ནད་ཀྱང་སེལ།
ཨ་བྱག་རོ་ཅུང་ཟད་ཁ་ཞིང་ནུས་པའང་ཡང་མཉེན་ལྕུབ་སྐམ་དང་ལྡན་
-- 184 ལ་



པས་མགོ་བོ་གསོ་ཞིང་ཆུ་སེར་སྐེམ་པ་དང་།
ཚེར་སྔོན་རོ་ཁ་ལ་ནུས་པ་སླ་མཉེན་ཡང་རྟུལ་དང་ལྡན་པས་རུས་པོ་
ཆག་པ་སོས་ཤིང་ལྷ་བ་འདེགས་པར་བྱེད་པ་དང༌།
སྨུག་ཆུང་མདན་ཡོན་དག་ཀྱང་རོ་ནུས་མཚུངས་ཞིང༌། དེ་བཞིན་
དུ་ཕན་པ་ཡིན་ནོ། ། །
གསེར་སྐུད་རོ་མངར་ཁ་ལ་ནུས་པ་འཇམ་མཉེན་ཡང་བསིལ་དང་ལྡན་
པས་གློ་མཆིན་གྱི་ནད་དང་རྩའི་ཚད་པ་དང༌། དུག་གི་ཚད་པ་ཡང་སེལ་ཞིང་།
ལུག་རུ་སྨུག་པོ་རོ་ཁ་ཞིང་ནུས་པ་བསིལ་རྟུལ་ཡང་མཉེན་དང་ལྡན་
པས་དུག་སྡུད་ཅིང་། ཁྱད་པར་དུ་ཤ་དུག་ཀྱང་སེལ་བ་དང༌།
ལུག་རུ་སེར་པོ་དང་ཆུ་རུག་གཉིས་རོ་ཁ་བསྐ་དང་ལྡན་ཞིང་ནུས་པ་
ཚ་མཉེན་ཡང་སྐུམ་དང་ལྡན་པས་རྣག་ཆུ་སྐེམ་བར་བྱེད་ཅིང་།
སེ་བའི་མེ་ཏོག་རོ་ཁ་མངར་དང་ལྡན་ཞིང་ནུས་པ་ལྕི་བསིལ་འཇམ་
མཉེན་ཡང་བ་དང་ལྡན་པས་མཁྲིས་པ་སེལ་ཞིང༌། རླུང་ཁ་ཡོང་གནོན་ནོ། །
འབུ་སུ་ཧང་གི་རོ་མངར་བསྐུ་དང་ལྡན་ཞིང་ནུས་པ་འཇམ་མཉེན་ཡང་
སྐམ་དང་ལྡན་པས་རྨ་འདྲུབ་པ་དང་གློ་ནད་ཀྱང་སེལ་ལོ། །
སྒོང་ཐོག་རོ་ཁ་ཞིང་ནུས་པ་བསིལ་རྟུལ་སླ་མཉེན་ཡང་རྩུབ་དང་ལྡན་ ་
པས་ཤ་དུག་དང་འཁྲུགས་ཀྱི་ཚད་པ་སེལ་བར་བྱེད་དོ། །
ཨ་ཀྲོང་རོ་བསྐ་མངར་ནུས་པ་བསིལ་མཉེན་དང་ལྡན་པས་གློ་ཡི་ཚད་པ་
ཐམས་ཅད་སེལ་བར་བྱེད་པ་དང་།
， ཚར་བོང་རོ་ཁ་ནུས་པ་རྡུལ་མཉེན་རྩུབ་དྲོ་ཚ་བ་དང་ལྡན་པས་གློ་ནད་
སེལ།
ཡ 135 -



ཏང་ཀུན་རོ་བསྐ་ཚ་དང་ལྡན་ཞིང་ནུས་པ་ལྕི་རྟུལ་སྐམ་དྲོ་དང་ལྡན་
པས་སྙིང་གི་ཚད་པ་དང་དུག་ནད་ཀྱང་སེལ།
སེ་རྒོད་འབྲས་བུ་རོ་མངར་ལ་ནུས་པ་ལྕི་རྟུལ་བསིལ་འཇམ་དང་ལྡན་
པས་དུག་གི་ཚད་པ་དང༌། མཆིན་པའི་ཚད་པ་སེལ།
ཤུག་པ་ཚེར་མ་ཅན་རོ་ཁ་བསྐུ་དང་ལྡན་ཞིང་ནུས་པ་རྟུལ་ཡང་རྩུབ་དྲོ་
དང་ལྡན་པས་མཁལ་མའི་ཚད་པ་དང་། ལྷོག་པ་སེལ།
སྐྱེར་བའི་མེ་ཏོག་རོ་ཁ་ཞིང་འབྲས་བུ་སྐྱུར་ལ་ནུས་པ་དྲོ་སྐམ་རྩུབ་པ་
དང་ལྡན་པས་འཁྲུ་བ་ཐམས་ཅད་གཅོད་པ་དང་། །
ཐང་ཕྲོམ་རོ་ཚ་ཞིང་ནུས་པ་རྩུབ་སྐམ་གཡོ་ཚ་སྣུམ་པ་དང་ལྡན་པས་
སྲིན་གྱི་ནད་སེལ་བ་དང་།
ལང་ཐང་རྩེ་རོ་བསྐ་ཚ་དང་ལྡན་ཞིང་ནུས་པ་སྣུམ་དྲོ་་རྟུལ་རྩུབ་དང་
ལྡན་པས་སྲིན་གྱི་ནད་སེལ་ཞིང་།
སྲིན་ཤིང་སྣ་མའི་འབྲས་བུ་རོ་མངར་བསྐུ་དང་ལྡན་ཞིང་ནུས་པ་སྐྱ་དྲོ་
རྩུབ་ཡང་དང་ལྡན་པས། དེ་བཞིན་དུ་སྲིན་ལ་ཕན་པ་ཡིན་ནོ། །
དྲེས་མའི་གེ་སར་མངར་ཚ་ནུས་པ་ལྕི་བརྟན་རྩུབ་སྐམ་དང་ལྡན་པས་
སྲིན་ནད་གསོད་ཅིང་གླང་ཐབས་འཇོམས་པ་དང་།
དཀར་པོ་ཆིག་ཐུབ་རོ་བསྐ་ཚ་དང་ལྡན་ཞིང་ནུས་པ་གཡོ་གྲང་རྣོ་ཚ་
སྐམ་པ་དང་ལྡན་པས་དུག་ནད་བྱེར་བ་སྡུད་ཅིང་གཉན་སྲིན་འཇོམས་པར་བྱེད་
ཅིང་།
ཨ་ཝ་རོ་དྲུག་གང་ཡང་མེད་ལ་ནུས་པ་མཉེན་ཡང་སླ་རྟུལ་དང་ལྡན་པས་
བྱང་ཁོག་གི་རྨ་ལ་ཕན་པ་ཡིན། ，
- 186 -



ཞིམ་ཐིག་ལེ་རོ་ཁ་ལ་ནུས་པ་རྣོ་རྩུབ་དང་ལྡན་པས་མིག་གི་ལིང་ཐོག་
ལེན་ནུས་ཤིང་། །
པར་པ་ཏ་རོ་ཁ་ལ་ནུས་པ་བསིལ་སླ་རྟུལ་ཡང་གཡོ་སྐྱ་དང་ལྡན་པས་
རིམས་དང་དུག་ཚད་སེལ་ཞིང་ནུས་པ་རྩུབ་གྱོང་རྣོ་ཚ་དང་ལྡན་པས་སྲིན་གསོད་
ཅིང་རུས་འཛེར་འགོག་པ་དང་།
འདམ་བུ་ཀ་ར་རོ་མངར་ལ་ནུས་པ་འཇམ་མཉེན་རྟུལ་བ་དང་ལྡན་
པས་གློ་མཆིན་གྱི་ནད་དང་རྩ་ཚད་སེལ་བ་དང༌། ，
འབྲི་ཏ་ས་འཛིན་རོ་བསྐ་མངར་ནུས་པ་གཡོ་རྟུལ་དང་ལྡན་པས་རྣག་
ཁྲག་དང་ཆུ་སེར་ཕྱིར་འདྲེན་ནོ། །
བྱ་ཕོ་ཙི་ཙི་རོ་བསྐ་ཞིང་ནུས་པ་སྐམ་མཉེན་པ་དང་ལྡན་པས་བུད་མེད་
ཀྱི་ཟླ་མཚན་དུས་མིན་དུ་འཛག་པའང་གཅོད་ཅིང་། །
ཤུ་མོ་ཟ་རོ་ཁ་ཚ་དང་ལྡན་ཞིང་ནུས་པ་སྐམ་དྲོ་རྩུབ་པ་དང་ལྡན་པས་གློ་
རྣག་འཁྲུ་བ་གཅོད་ཅིང་།
སྙི་བ་རོ་མངར་ལ་ནུས་པ་འཇམ་མཉེན་བསིལ་སླ་དང་ལྡན་པ་དང་།
ལུག་མུར་རོ་མངར་ལ་བསྐ་ཞིང་ངོ་བོ་སྙོམས་པ་དེ་གཉིས་ཀྱིས་གློ་བུར་
དུ་བྲང་ཚ་བ་དང་ཆམ་པ་སེལ་ཞིང་།
གཡེར་ཤིང་རོ་ཁ་ཞིང་ནུས་པ་བསིལ་རྟུལ་དང་ལྡན་པས་འབྲུམ་པའི་ཚ་
བ་སེལ་བ་དང་།
མེ་ཏོག་སེར་ཆེན་རོ་ཁ་ལ་ནུས་པ་ཡང་མཉེན་རྟུལ་བསིལ་དང་ལྡན་
པས་རྨ་འདྲུབ་པ་དང་རྩ་རུལ་བ་གསོ་བར་བྱེད་ཅིང་།
བྲག་སྐྱ་ཧ་བོ་རོ་ཁ་ལ་མངར་ཞིང་ནུས་པ་རྟུལ་སླ་བརྟན་འཇམ་ཡང་བ་
- 187



དང་ལྡན་པས་དུག་གི་ནད་སེལ་ཞིང་ཚད་པའི་འཁྲུ་བ་ཀུན་གཅོད་པ་དང་ལྡན།
བྲག་སྤོས་རོ་ཁ་བསྐ་ནུས་པ་ཡང་དྲོ་སྐམ་རྟུལ་དང་ལྡན་པས་རྨ་འདྲུབ་
ཅིང་རྣག་སྐེམ་པ་དང་རུས་པའི་ལྷ་བ་དག་འཛིན་ཞིང་།
རྒྱ་སྤོས་དང་སྤང་སྤོས་གཉིས་རོ་ཁ་ལ་ནུས་པ་བསིལ་རྟུལ་སླ་མཉེན་
ཡང་བ་དང་ལྡན་པས་ཚད་པ་རྙིང་ཞིང་ཞེན་པའི་དུག་ཚད་ཀྱང་སེལ་ཞིང་། །
མྱང་རྩི་སྤུས་རོ་ཁ་ཞིང་ནུས་པ་བསིལ་རྟུལ་སྐམ་སྐྱ་དང་ལྡན་པས་ཆུ་
འཐུང་ཞིང་རིམས་ཚད་སེལ་བ་དང་།
རྒུ་དུས་རོ་ཚ་བསྐ་ནུས་པ་ཡང་རྩུབ་སྐམ་རྟུལ་གྲང་མཉེན་དང་ལྡན་པས་
རྨ་འདུབ་ཅིང་རྩ་མཐུད་པ་དང་རྒྱུ་གཟེར་སེལ་ལོ། །
འབམ་པོ་རོ་ཁ་ཚ་དང་ལྡན་ཞིང་ནུས་པ་རྩུབ་ཚ་དང་ལྡན་པས་སྐྲངས་
པ་འཇོམས་ཤིང་འབྲས་ཀྱང་བཤིག་པར་བྱེད།
མེ་ཏོག་ལུག་མིག་རོ་ཁ་ཞིང་ནུས་པ་བསིལ་རྟུལ་མཉེན་པ་དང་ལྡན་
པས་དུག་དང་རིམས་ཀྱི་ནད་སེལ་བ་དང་། །
མཁན་པ་རོ་ཁ་ཚ་དང་ལྡན་ཞིང་ནུས་པ་རྟུལ་རྩུབ་སྐམ་སྐྱ་དང་ལྡན་
པས་ཁྲག་ཤོར་གཅོད་ཅིང་ཡན་ལག་སྐྲངས་པ་འཇོམས་པ་དང་།
ཆུ་མ་རྩི་རོ་སྐྱུར་ཚ་དང་ལྡན་ཞིང་ནུས་པ་ཡང་དྲོ་རྣོ་ཚ་གཡོ་བ་དང་ལྡན་
པས་ཆུ་སེར་དང་དམུ་ཆུ་སྦྱོང་བར་བྱེད་དོ། ། ་ ，
བྱི་ཚེར་རོ་ཁ་ཞིང་ནུས་པ་རྩུབ་བསིལ་དྲོ་བ་དང་ལྡན་པས་རིམས་དུག་
དང༌། མཁལ་མའི་ཚ་བ་ཀུན་སེལ་ཞིང་།
དེ་བ་རོ་ཅུང་ཟད་ཁ་ཞིང་ནུས་པ་བསིལ་རྟུལ་ཡང་བ་དང་ལྡན་པས་
རིམས་ཀྱི་ནད་སེལ་ཞིང་།
- 188 -



རྩ་མཁྲིས་རོ་ཁ་ལ་ནུས་པ་རྩུབ་བསིལ་སླ་ལྕི་བརྟན་པ་དང་ལྡན་པས་
མཁྲིས་ནད་ཐམས་ཅད་སེལ་ལོ། །
རེ་རལ་ལ་གསུམ་ཡོད་པ་ སྐབས་འདིར་རྒྱལ་པོ་རེ་རལ་དང་འོམ་བུ་ ་
གཉིས་ལས་རེ་རལ་རོ་ཅུང་ཟད་མངར་བ་དང༌།
འོམ་བུ་ཁ་མངར་ཅན་དེ་གཉིས་ཀྱིས་ ཤ་དང་སྦྱར་དུག་མཁྲིས་ཚད་་་་
བཅས་སེལ་ལ་འོམ་བུའི་བྱུག་བ་སུརྱ་ལའང་ཕན།
ཞུ་ མཁན་རོ་ ཁ་ བསྐུ་ནུས་ པ་ བསིལ་ རྟུལ་ རྩུབ་ ཡང༌ སྐམ་ པ་ དང༌།
ཚོས་རོ་ཁ་མངར་བསྐ་ནུས་པ་རྟུལ་འཇམ་མཉེན་པ་དང་། བཙོད་རོ་ཁ་ནུས་
པ་རྩུབ་མཉེན་སྐུམ་རྟུལ་དང་ལྡན་པས་གློ་དང་མཁལ་མའི་འགྲམས་ཚད་སེལ་བ་
དང་། །
ལྕམ་ པ་རོ་མངར་བསྐ་དང་ལྡན་པས་ནུས་པ་ལྕི་བསིལ་རྣ་སྐམ་པ་དང་
ལྡན་པས་ཆུ་འགགས་པ་དང་སྐོམ་དད་ཆེ་བ་དང་། འཁྲུ་བ་ཡང་སེལ་བའོ། །
བྲག་ལྕམ་རོ་མངར་ཚ་ནུས་པ་བསིལ་མཉེན་དང་ལྡན་པས་རྨ་འདྲུབ་
པར་བྱེད་ཅིང་།
རྟ་རྨིག་རོ་མངར་བསྐ་ནུས་པ་རྟུལ་འཇམ་སྐམ་པ་དང༌།
བྲ་མའི་རྩ་བ་རོ་ཁ་ཞིང་ནུས་པ་བསིལ་ཡང་སྐྱ་བ་དང་ལྡན་པས་ཤའི་
ཚད་པ་དང་རྩའི་ཚད་པ་སེལ་ཞིང་། མཛོ་མོ་ཤིང་རོ་ཁ་བསྐ་ནུས་པ་བསིལ་
ཡང་རྟུལ་བ་དང་ལྡན་པས་ཁྲག་འཁྱགས་པ་ཞུ་ཞིང་ཁྲག་གི་ཚད་པ་སེལ་བ་དང༌།
འཕང་མའི་འབྲས་བུ་རོ་མངར་ལ་ནུས་པ་ཡང་རྟུལ་འཇམ་དྲོ་ཚ་བ་
དང་ལྡན་པས་སྙིང་ཚད་དང་མོ་ནད་སེལ་བར་བྱེད་པ་དང་། །
སྲད་དཀར་ཐལ་བས་འདུས་རིམས་སེལ། རོ་ཁ་བསྐ་ནུས་པ་རྩུབ་
，
- 189 -



ཡང་སླ་མཉེན་རྣོ་བ་དང་ལྡན་པས་དམུ་ཆུ་དང་སྐྱ་རྦབ་རྣམས་སྦྱོང་བར་བྱེད་
ཅིང་།
བྱི་རུག་པ་རོ་ཁ་ཞིང་ནུས་པ་རྩུབ་དྲོ་སྐམ་ཡང་དང་ལྡན་པས་རྨ་ཡི་འབུ་
སྲུང་ཞིང་སྲིན་ཕོལ་རྣམས་སེལ་བ་དང་།
མཚེ་ལྡུམ་རོ་བསྐ་ཚ་ནུས་པ་རྟུལ་སྐམ་རྩུབ་ཡང་སྐྱ་བ་དང་ལྡན་པས་
རྩའི་ཁྲག་གཅོད་ཅིང་མཆིན་ཚད་ཀྱང་སེལ་ལོ། །
བྲེ་ག་རོ་ཁ་ལ་ནུས་པ་སྣུམ་དྲོ་ཡང་མཉེན་དང་ལྡན་པས་གློ་དང་མཁལ་
མའི་ཚ་བ་ཀུན་སེལ་པ་དང་།
ལུག་ཆུང་རོ་ཁ་ལ་ནུས་པ་སྐྱ་རྩུབ་བསིལ་ཡང་དང་ལྡན་པས་རིམས་དུག་
དང་སྨུག་པོའི་རྩ་ཚད་ཀུན་སེལ་ཞིང༌། །
ལུག་ངལ་རོ་ཁ་ཞིང་ནུས་པ་རྟུལ་དྲོ་རྩུབ་དང་ལྡན་པས་དུག་ནད་སེལ་
ཞིང་ཡན་ལག་སྐྲངས་པ་འཇོམས་ཤིང་།
ཟངསཾ་ རྩི་ནི་རོ་མངར་བསྐུ་དང་ལྡན་ཞིང་ནུས་པ་བསིལ་རྟུལ་ཡང་་
མཉེན་དང་ལྡན་པས་མཁྲིས་པའི་ནད་དང་མིག་སེར་སེལ་ཞིང་། །
སྙ་ལོ་བསྲེག་ཐལ་རྒྱུ་རིམས་སེལ། རོ་ཁ་སྒྱུར་ནུས་པ་སླ་ཡང་རྩུབ་རྟུལ་
དང་ལྡན་པས་རྒྱུ་ལོང་སོགས་སྣོད་ཀྱི་ཚ་བ་རྣམས་སེལ་བ་དང༌། །
ཤོ་མང་རོ་མངར་ལ་ནུས་པ་འཇམ་བསིལ་མཉེན་པ་དང་ལྡན་པས་རྨ་ཡི་
ཚ་བ་སེལ་བར་བྱེད་ཅིང་།
བ་ ཡག་རོ་མངར་ཚ་ལ་ནུས་པ་འཇམ་མཉེན་གཡོ་བ་དང་ལྡན་པས་གློ་
གསོ་ཞིང་བློ་རྣག་རྣམས་གྱེན་དུ་འདྲེན་པར་བྱེད་དོ། །
བྱིའུ་ལ་ཕུག་རོ་ཁ་ཚ་དང་ལྡན་ཞིང་ནུས་པ་ཚ་རྣོ་རྡོ་རྩུབ་སྐམ་དང་ལྡན་
- 190 ཡ



པས་ཤ་དུག་སེལ་བར་བྱེད་ཅིང་།
ཨུག་ཆོས་རོ་ཁ་ཞིང་ནུས་པ་ཡང་དྲོ་སླེ་མཉེན་དང་ལྡན་པས་རྣ་བའི་ ་
ནད་སེལ་ཞིང་སྦོས་པ་ཡང་སྦྱོངས་སོ། །
སྐྱི་བའི་འབྲས་བུ་རོ་ཁ་ལ་ནུས་པ་ཡང་རྩུབ་གཡོ་བ་དང༌ལྡན་པས་
མཁྲིས་པ་གྱེན་དུ་འདྲེན་པར་བྱེད་དོ།
ས་རྫི་ཀ་རོ་མངར་ལ་ནུས་པ་ཡང་དྲོ་དང་ལྡན་པས་ཕོ་བའི་མེ་དྲོད་སྐྱེད་
ཅིང༌། །
སྲུབ་ཀ་རོ་ཚ་ཁ་དང་ལྡན་ཞིང་ནུས་པ་ཡང་དྲོ་རྩུབ་སྐམ་རྣོ་ཚ་དང་ལྡན་
པས་རུལ་བ་གཅོད་ཅིང་དྲོད་སྐྱེད་པ་དང་ཆུ་སེར་ཕྱིར་འདྲེན་ཞིང་།
， ལྕེ་ཚ་དབྱི་མོང་གཉིས་ཀྱང་དེ་བཞིན་དུ་རོ་ནུས་མཚུངས་ཤིང༌།
བ་ལུ་རོ་མངར་བསྐ་ཁ་དང་ལྡན་ཞིང་ནུས་པ་འཇམ་མཉེན་ཡང་དྲོ་དང༌
ལྡན་པས་བད་ཀན་དང་ཚ་གྲང་འཐབ་པའི་ནད་སེལ་བ་དང༌། །
གོ་སྟོད་རོ་བསྐ་ཚ་དང་ལྡན་ཞིང་ནུས་པ་སྣུམ་རྟུལ་ཡང་བ་དང་ལྡན་པས་
རླུང་ཚད་དང་དུག་གི་ནད་དང་མིག་གི་ནད་སེལ་ལོ། ། །
ཐ་རམ་རོ་མངར་ལ་བསྐ་ཞིང་ནུས་པ་ལྕི་དྲོ་སྐམ་པ་ དང་ ལྡན་ པས།
ན་རམ་བསྐ་ལ་ནུས་པ་སྐམ་རྩུབ་རྟུལ་བ་དང་། བྱ་རྐང་རོ་ཅུང་ཟད་ཁ་པ་དང་
བཅས་ཤིང་ནུས་པ་རྟུལ་ཡང་རྩུབ་བསྐ་དང་ལྡན་པ་རྣམས་ཀྱིས་འཁྲུ་བའི་ནད་་
ཀུན་ཚ་གྲང་མེད་པར་གཅོད་དོ། །
སོག་ཀ་རོ་མངར་ལ་ནུས་པ་ ལྕི་བརྟན་འཇམ་མཉེན་དང་ལྡན་པས་་་
སྐྱུགས་པ་མ་ལུས་གཅོད་ཅིང་།
དབང་པོ་ལག་པ་རོ་མངར་ལ་བསྐ་ཞིང་ནུས་པ་ལྕི་དྲོ་སྣུམ་སླ་འཇམ་
ཕ 191
-



རྟུལ་དང་ལྡན་པས་ལུས་ཀྱི་སྟོབས་ཁུ་བ་བསྐྱེད་པར་བྱེད་ཅིང་། z
རི་ཤོ་རོ་མངར་ཞིང་ནུས་པ་རྩུབ་གཡོ་སྐྱ་རྣོ་བ་དང་ལྡན་པས་མཁྲིས་པ་
གྱེན་དུ་འདྲེན་ཞིང༌།
སྤྱང་ཚེར་རོ་ཁ་ཚ་དང་ལྡན་ཞིང་ནུས་པ་རྩུབ་ཡང་ཚ་སྐྱ་གཡོ་བ་དང་
ལྡན་པས་བད་ཀན་གྱེན་དུ་འདྲེན་ཞིང་།
- དུར་བྱིད་རོ་མངར་ཁ་ནུས་པ་ལྕི་སླ་འཇམ་མཉེན་གཡོ་བ་དང་ལྡན་པ་
དང་། ཐར་ནུ་རོ་ཚ་བ་ནུས་པ་སླ་རྟུལ་རྩུབ་གཡོ་དང་ལྡན་པས་ཚ་གྲང་གཉིས་
ཀའི་ནད་ཀུན་སྦྱངས་བར་བྱེད་ཅིང་།
སྔོན་བུ་རོ་ཚ་ལ་ནུས་པ་རྩུབ་ཡང་གཡོ་བ་དང་ལྡན་པས་ཆུ་སེར་དང་།
ཁྲོན་བུ་རོ་ཚ་ལ་ནུས་པ་སླ་མཉེན་རྩུབ་གཡོ་དང་ལྡན་པས་མཁྲིས་པའི་ནད་ཀུན་
ཐུར་དུ་སྦྱོང་བར་བྱེད་ལ།
ལྕམ་རྩ་རོ་སྐྱུར་ལ་ནུས་པ་རྩུབ་སླ་མཉེན་ལྕི་རྣོ་བ་དང་ལྡན་པས་དུག་
ཚད་དང་བད་ཀན་གྱི་ནད་རྣམས་སྦྱོང་བ་དང་།
ཆུ་རྩ་རོ་སྐྱུར་མངར་དང་ལྡན་ཞིང་ནུས་པ་སླ་རྩུབ་མཉེན་ལྕི་དང་ལྡན་
པས་གཉན་ནད་སྦྱོངས་ཤིང་རྨའི་སྐམ་རྩི་བྱེད་ཅིང་། །
རེ་ལྕག་པ་རོ་ཚ་ཞིང་ནུས་པ་རྩུབ་ཡང་གཡོ་བ་དང་ལྡན་པས་འབྲས་
འདུལ་ཞིང་གཉན་ཀུན་སྦྱོང་བ་དང་། །
ལྕ་བ་རོ་མངར་ཚ་ཁ་བ་དང་བཅས་ཤིང་ནུས་པ་དྲོ་ཡང་འཇམ་ཚ་དང་
བཅས་པས་ཆུ་སེར་དང་མཁལ་རྐེད་ཀྱི་གྲང་བ་སེལ་ཞིང་། ་
ཉེ་ཤིང་རོ་ཁ་བསྐུ་དང་ལྡན་ཞིང་ནུས་པ་ཡང་དྲོ་སྐུམ་མཉེན་ཚ་རྟུལ་དང་
ལྡན་པ་དང་། །
— 192 -



ར་མཉེ་རོ་བསྐ་ཁ་མངར་བ་དང་ལྡན་ཞིང་ནུས་པ་ཡང་དྲོ་སྐམ་མཉེན་ཚ་
བ་དང་ལྡན་པས་ཚེ་བསྲིངས་ཤིང་ཆུ་སེར་སེལ་བ་དང་།
ཨ་ཤོ་གྷནྡྷ་རོ་མངར་ཚ་ནུས་པ་སྲ་ཡང་དང་ལྡན་པས། སྨད་ཀྱི་གྲང་
བ་དང་ཆུ་སེར་སེལ་ལ། །
གཟེ་མ་རོ་མངར་ལ་ནུས་པ་དྲོ་སླ་རྣོ་ཚ་དང་ལྡན་པས་གཅིན་སྲི་བ་དང་
གྲུམ་བུའི་ནད་དང་མཁལ་མའི་ནད་རྣམས་སེལ་བར་བྱེད་པ་ཡིན་ནོ། །
སྲོག་ཆགས་སྨན་གྱི་སྡེ་ཚན།
བརྒྱད་པ་སྲོག་ཆགས་ཀྱི་སྨན་བཤད་པ་ལ་ཡང་གཉིས། མདོར་བསྟན་
པ་དང་རྒྱས་པར་བཤད་པའོ། །
་ མདོར་བསྟན་པ་ལ།
དང་པོ་ནི། སྲོག་ཆགས་ཞེས་པ་ནས་བཅུ་འབྱུང་ཞེས་པའི་བར་གྱིས་
བསྟན་ཏེ། རླུང་སེམས་རྟེན་དང་བཅས་པའི་སྲོག་ཆགས་ལས་བྱུང་བའི་སྨན་
ལ་རྭ་དང་རུས་པ་དང༌། ཤ་དང་ཁྲག་དང༌། མཁྲིས་པ་དང༌། ཚིལ་བུ།
ཀླད་ པ་དང་། པགས་ པ་དང༌། སེན་མོ་དང་། སྤུ་དང་། ཆུ་དང་།
བྲུན་དང༌། ལུས་བུབ་རིལ་གྱི་སྨན་དང་བཅུ་གསུམ་བྱུང་ངོ་། །
རྒྱས་པར་བཤད་པ་ལ།
གཉིས་པ་རྒྱས་པར་བཤད་པ་ལ་གཉིས་ཏེ། སྤྱི་དོན་དང༌། ཚིག་གི་
དོན་ནོ། །
སྤྱི་དོན་ལ།
དང་པོ་ནི། བསེ་རུ་ལ་རིགས་དཀར་ནག་ཁྲ་བོ་དང་གསུམ་ལས་འདིར་
- 193 -



དཀར་པོ་སྟེ། མིང་ནི་རྩ་མ་ཀི་དང༌། ནགས་སུ་གཅིག་པོར་སྐྱེས་པའི་རྭ།
སྐྱེ་གནས་ཀྱི་རྭ་ཞེས་དང་། ནག་པོ་ཁྲ་བོ་གཉིས་ཀྱིས་ཀྱང་ཚབ་རུང་ངོ༌། །ཞེས་
དང་། སྨན་མིང་རྒྱ་མཚོར། དེ་ནས་སྲོག་ཆགས་ལས་བྱུང་བ། ། ཤ་རུས་
མཁྲིས་པའི་རིམ་པ་རྣམས། །རོགས་པའི་རིམ་པ་འགའ་ཞིག་བཤད། །མི་ལུས་
འདི་ལ་ཡོན་ཏན་མང་། ། སྐྲ་ཡི་མར་ཁུ་ཞུན་ཆེན་གཉིས། །རླུང་སེལ་ཆུ་སེར་
ཀུན་ལ་ཕན། །གཞན་གྱི་སྣ་ཁྲག་གཅོད་པའི་མཆོག །མཚན་སྤུ་གདོན་གྱི་དུག་
ལ་ཕན། །ཤ་ཆེན་རླུང་གདོན་དུག་ལ་ཕན། །རུས་པ་བསྲེགས་པས་རྨ་འབྲས་
གཅོད། །ཐལ་ཆེན་འབྱུང་པོ་ཐམས་ཅད་འཇོམས། །མིག་དབང་གཟའ་ཡི་ནད་
ལ་ཕན། །ཕྲུ་མས་དྭངས་མའི་དུག་ཞི་བྱེད། །དྲི་ཆུ་དྲོན་མོས་ཁ་ནད་སེལ། །
གྲང་མོས་མིག་ནད་སེལ་བར་བྱེད། ། དྲི་ཆེན་གདོན་སྒྲུང་ཀུན་ལ་ཕན། ། དེ་་
བཞིན་ལུས་ཀྱི་ཆ་ཤས་ཀྱི། །ནད་སེལ་བཅུད་བྱེད་ཉེར་བཞི་ཡོད། །རྒྱས་པར་རྡོ་
རྗེ་མཁའ་འགྲོར་ལྟོས། ། མི་ཤས་འབྲས་འདུལ་རླུང་ནད་དུག་ལྡན་སེལ། །ཁྱི་
ཤས་གྲང་བའི་དམུ་ཆུ་སེལ། །རྟ་ཤས་གྲང་བ་སེལ་བར་བྱེད། །གླང་ཆེན་ཤ་རུས་
གདོན་ལ་བསྔགས། །བ་གླང་ཤས་ནི་མཁྲིས་ཚད་ཕན། །དེ་རྣམས་ཤ་ཆེན་རྣམ་
པ་ལྔ། །ཁ་དེ་སི་ནི་སྟོབས་སྐྱེད་ལ། །ནཱ་གི་དྲི་དང་དངུལ་ཆུ་འཆིངས། །སེང་གེ་
ཤ་ཡིས་གདོན་དུག་སེལ། །སྟག་གཟིག་ཤ་ཡང་དེ་དང་འདྲ། ། དོམ་གྱི་ཤ་ཡིས་
ཚད་པ་སེལ། །དྲེད་མོའི་ཤ་ཡིས་གྲང་རླུང་འཇོམས། །མི་རྒོད་ཕག་རྒོད་ར་རྒོད་
རྣམས། །བསིལ་བའི་གདོན་ནད་སེལ་བའི་རིགས། ། གུང་དང་གཡི་དང་སྨུག་
སྟག་རྣམས། །ཕྱོགས་མཐུན་བཅུད་ལྡན་གདོན་ནད་སེལ། །ཁ་ཤུས་གདོན་སེལ་
གློ་བ་ཡིས། ། གློ་རྣག་སེལ་བའི་སྨན་དུ་བཤད། །འཕྱི་བའི་ཤ་ཡིས་གྲང་རླུང་
འཇོམས། །གྲུམ་པ་ཏེ་ལོ་སྲེ་མོང་གསུམ། །གདོན་དང་ཆུ་སེར་སྐེམས་པ་ཡིན། །
རྒོད་གཡག་ ཤ་རུས་རླུང་སེལ་མཆོག་ ། འབྲི་གཡག་དེ་དང་ཕྱོགས་མཐུན་་་
- 194



དྲོད། །ལུག་ ཤ་བད་ཀན་འཕེལ་ཞིང་བཅུད། ། ར་ ཤ་བསིལ་བས་ཚད་པར་་་་
འཕྲོད། ། ཕག་ཤ་བསིལ་བས་ཚད་འབྲས་སེལ། ། བོང་བུའི་ཤ་ཡིས་རླུང་ཀུན་
ཕན། ། ཁྱིམ་གཡག་ ཤ་ ཡང་དྲོད་དུ་གཏོགས། ། རྒྱུ་དང་ཁ་ ཤྭ་ ཤྭ་ བ་དང་། །
གཉན་དང་གནའ་བ་གླ་བ་དང་། །རི་དྭགས་ཤ་རྣམས་ཕལ་ཆེར་སྙོམས། །རྐྱང་
དང་རྟ་ནི་ཕྱོགས་མཐུན་ཡིན། །མ་ཧེ་བ་མེན་བཅུད་བྱེད་ལ། །ཆུ་སྲམ་བཅུད་
ལྡན་ཡོན་ཏན་ལ། །སྤྱི་ལ་རོ་ཙ་བྱེད་པ་སྟེ། །སྤྱང་ཀི་མ་ཞུ་སེལ་བའི་མཆོག །
ད་བྱིད་སྐྱིན་གོར་ཁུ་བ་གསོ། ། རྩངས་པ་དེ་དང་ཕྱོགས་མཐུན་ནོ། །སྡིག་སྲིན་
མཁལ་མའི་ཆུ་སེར་འདྲེན། །ཉ་ཤ་མན་ངག་རྒྱུད་དུ་མདའི་རྔ་མོ་ཟེར་རྨ་སྐྲུན་དྲེག་
ལ་ཕན། ། ལྕགས་སྦྲུལ་མིག་ནད་ཐམས་ཅད་སེལ། །གསེར་སྦྲུལ་གཉན་ནད་
ཐམས་ཅད་སེལ། །སྦྲུལ་ཤས་མན་ངག་རྒྱུད་དུ་ཀླུའི་ཤ་ཟེར་གཞོན་ཤ་བསྐྱེད་དྲོད་
བྱེད། །བྱ་རྒོད་འདིར་མཁྲིས་པ་ལ་རླུང་མཁྲིས་སེལ་གདོན་ནད་སྨན་ཡིན་ལ། །གོ་
བོའི་གྲེ་ཕོ་མ་ཞུ་སྨན། ། ཁྲ་གླག་བཅུད་ལྡན་འབྱུང་པོ་སེལ། །ནེ་ལེ་འོལ་བ་དེ་
ཕྱོགས་མཐུན། །འུག་པ་སྲིན་གྲང་བའི་ནད་ཀྱང་སེལ་བྱ་གདོན་སེལ་ལ། །དུག་
ནད་ཅན་གྱིས་བསྟེན་མི་རུང་། །རྦ་བྱི་ཤིང་རྟ་སོ་བྱ་སོགས། །ཁུ་བྱུག་ཕུ་དིག་ནེ་
ཙོ་དང་། ། ཕུག་རོན་ཁྱིམ་བྱ་གོང་མོ་དང་། །སྲེག་པ་གུ་ལིང་ཆུ་སྲེག་དང་། །
བྱིའུ་སྣ་ཚོགས་ཤ་རྣམས་ཀྱིས། །སྤྱིར་ནི་ལུས་ཡང་རྩལ་སྟོབས་བསྐྱེད། །སོ་སོའི་
ཡོན་ཏན་འདིར་མི་བརྗོད། །པུ་ཤུད་གདོན་སེལ་ཕོ་རོག་དང༌། །ཁྭ་ཏེ་གདོན་
དང་ཕོ་མཁྲིས་ཕན། །སོ་བྱ་ཆུ་འགགས་སེལ་བ་སྟེ། །ཁྲུང་ཁྲུང་ངང་ངུར་ཆུ་སྐྱུར་
དང༌། །ཆུ་བྱ་ཕལ་ཆེར་བསིལ་བ་ཡིན། །ཀ་ལན་ཊ་ཀ་རོ་ཙ་བྱེད། །རི་བོང་ཀླད་
པས་དམར་ནད་སེལ། །ཐོག་རུས་དེ་དང་མཚུངས་པ་ཡིན། །འབྲུག་རུས་མགོ་
ནད་རུས་དུག་སེལ། །རུས་སྦལ་རུས་པའི་མཛེར་པར་ཕན། །སྲེ་ལོང་རུས་པའི་
རླུང་མཁྲིས་སེལ། ། མགོ་རུས་ཕལ་གྱིས་རླུང་སྲིན་ སེལ། ། མཇུག་ཆུང་མཁལ་
- 195 -



རྐེད་ནད་རྣམས་སེལ། ། རྐང་རྣམས་ཡན་ལག་ནད་ལ་ཕན། །དེ་བཞིན་རུས་
བཅུད་རྣམ་གྲངས་མང་། །བྱ་མ་བྱི་ཡིས་མོ་ནད་སེལ། །བྱང་པ་རྩ་སྦྱོངས་གཙོ་
བོ་སྟེ། །སྒྱུར་མགྱོགས་དེ་ཡི་གྲོགས་སུ་བཟང་། །གཞན་ཡང་སྡོམ་སྡིག་ལ་སོགས་
པ། །སྲོག་ཆགས་ཕྲ་མོ་དུ་མ་ཀུན། །ནུས་པ་སོ་སོར་དཔག་མེད་ཀྱང༌། །སྙིགས་
དུས་སེམས་ཅན་སྡིག་ཅན་གྱིས། །རང་གཞན་གནོད་དོགས་མ་བཤད་དོ། །
སྦྲུལ་ཆེན་མཁྲིས་པས་ནད་རྣམས་འཇོམས། ། རྨ་བྱའི་མཁྲིས་པས་རླུང་ཅན་་་
སེལ། ། དོམ་མཁྲིས་རྨ་ཚད་མིག་ལ་ཕན། ། གཡག་རྒོད་མཁྲིས་པས་གྲང་ནད་
སེལ། །ཉ་མཁྲིས་ཚད་པ་རྨ་ཚད་སེལ། །ཕག་མཁྲིས་ཚད་སེལ་མིག་ལ་ཕན། །
བྱི་བའི་མཁྲིས་པ་སྣ་རླུང་ཕན། །གཞན་ཡང་སྔར་ལྟར་སྲོག་ཆགས་རྣམས། །
ཕལ་གྱིས་རྨ་གསོ་ཚད་པ་སེལ། །སོ་སོའི་ནུས་པ་འདིར་མི་བརྗོད། །དུག་སྦྲུལ་རོ་
ནི་སྨན་གྱི་མཆོག །དུག་དང་སྲིན་རྣམས་འཇོམས་པར་བྱེད། །བསེ་རུ་དཀར་
པོས་དུག་ཚད་སེལ། །ནག་པོས་རྣག་རྣམས་སྐེམ་པ་ཡིན། །ཁ་ཤུའི་རྭ་ཡང་རྣག་
སྐེམ་བསིལ། །རྒྱུ་རུ་པུ་འབྱིན་བསིལ་སྙོམས་ཡིན། ། ཤ་རུ་ཆུང་ངུས་རྣག་སྐེམ་
བསིལ། ། ཆེན་པོས་དམུ་ཆུ་སྐེམ་པ་དང་། ། རྨ་འབྲས་ལ་བསྲེག་ཐང་གི་མཆོག
གཙོད་རུས་འཁྲུ་བ་གཅོད་པ་སྟེ། །དགོ་བའི་རྭ་ཡང་དེ་དང་མཚུངས། །གཉན་
རྭ་ནད་རྣམས་སྤྱི་ལ་ཕན། །མ་ཧེའི་རྭ་ཡིས་འོར་ནད་སྐེམས། ། མཛོ་རུ་མངལ་
སྐྲན་དུག་ལ་ཕན། །གླང་ཐུག་རྭ་ནི་མགོ་ཆག་ཕན། །ལུག་ཐུག་རྭ་ནི་མོ་ནད་
ཕན། །གཡག་རྒོད་གཡག་ཐུག་རྭ་ཡིས་ནི། །རྨ་འབྲས་ཕོལ་མིག་ནད་ལ་ཕན། །
ར་རུ་བསིལ་བའི་ཕྱོགས་ སུ་ གཏོགས། ། ཁྱིམ་ར་དེ་དང་ཕྱོགས་མཐུན་ནོ། །
གནའ་བའི་རྭ་ཡང་ཚད་པར་ཕན། །ཆུ་གླང་རྭ་ཡང་དེ་དང་མཚུངས། །རྟ་རྨིག་
རྟ་བོན་གདོན་ལ་ཕན། །རྭ་དང་མཁྲིས་པ་སུམ་ཅུ་ཡོད། ། རྨ་བྱའི་སྒྲོ་ཡིས་སྤུ་
དུག་སེལ། ། སྒང་ཐུར་དེ་དང་མཚུངས་པ་ཡིན། །འུག་པའི་སྒྲོ་ཡིས་ གློ་རྣག་་
- 196 --



འདྲེན། །སོ་བྱའི་སྒྲོ་ཡིས་ཆུ་འགགས་སེལ། །གོ་བོའི་སྒྲོ་ གསར་ཆུ་རྣམས་་་་་
སྐེམས། །པུ་ཤུད་སྲིན་བྱ་རྒོད་པོ་རྣམས། །གདོན་ནད་སེལ་བར་ཤེས་པར་བྱ། །
སྟག་གི་སྨ་རས་དུག་ལ་ཕན། །བལ་ཚིལ་བསྐོལ་བའི་རླུང་ནད་སེལ། །རེ་བལ་
མཚེར་པའི་དུག་ནད་ཕན། །ཁྱི་སྤུ་སྐྲངས་པའི་ནད་ལ་བསྔགས། །གཞན་ཡང་
སྤུ་སྒྲོ་མང་ཡོད་ཀྱང་། །ཤ་དང་ཕྱོགས་མཐུན་འདིར་མི་བརྗོད། །མི་རྟ་ཁྱི་གསུམ་
མར་གསར་གྱིས། །རིམ་པས་དུག་ནད་ཕན་པར་བྱེད། །སྤྱང་བྲུན་གདོན་ནད་
སེལ་བ་ཡིན། ། ཁྱི་བྲུན་དཀར་པོས་གཉན་ནད་སེལ། ། ཕག་རིལ་འབྲུམ་ནག་
སྨན་གྱི་མཆོག ། ཁུ་རྟའི་བྲུན་གྱིས་དམར་བཤལ་ཕན། །ཤིང་སྲིན་བྲུན་གྱིས་
སྲིན་ནད་ཕན། །གསེབ་སྨྱོན་སྤངས་ཀྱིས་ཁྱི་སྨྱོན་སེལ། །འདི་དག་རེ་རེས་ནད་
སེལ་བའི། ། ཁྱད་པར་ཁོང་དུ་གཏོང་བ་ལ། །རྨ་བྱའི་བྲུན་གྱིས་གཉན་ལ་་་་་
ཕན། ། ཤ་ཟའི་བྱ་རྣམས་ཀུན་གྱི་བྲུན། །ནུས་ པ་གདོན་སྐྲངས་འདུལ་བར་་་་
བྱེད། ། ཕུག་རོན་རིལ་མ་ལ་སོགས་པ། །འབྲུ་ཟན་བྲུན་གྱིས་གྲང་སྐྲངས་་་་་
འདུལ། ། གླ་བ་ཤུ་བ་ར་ལ་སོགས། །རྩྭ་ཟན་བྲུན་གྱིས་ཚ་སྐྲངས་འདུལ། །བ་
གླང་མཛོ་ལྕི་ལ་སོགས་པ། །གཡུང་ཀུན་ཡན་ལག་ནད་ལ་ཕན། །ཞེས་དང་།
རྐྱང་སེལ་ཁ་སྐོངས་ལས། སྦྲུལ་གྱི་ལྤགས་དུག་གླ་རྩིའི་ཆུས་བྱུག་
ནས། ། ཟན་དྲིལ་མེས་བསྲེགས་པགས་པ་བྱུགས་པས་སེལ། ། རཀྟ་མིག་མེད་
གཅིན་སྲིའི་ནད་རྣམས་སེལ། ། རྨིག་པ་སྐྱིན་གོར་འཇུག་རྩི་དུག་ཉིད་དང༌། །
གཡའ་དུག་ཚ་བ་གསུམ་གྱིས་སེལ་བར་བྱེད། །སྦལ་པའི་ཤ་ཡིས་གག་པའི་ནད་
ལ་ཕན། །ཤ་ཡི་གྱུར་དུག་བཀྲུ་སྨན་དག་གིས་སྦྱོངས། །འུག་པ་སྲིན་བྱའི་མིག་
འབྲས་བཟོས་རྐྱེན་གྱིས། །རབ་རིབ་གྱུར་ལ་ཨ་རུའི་ཐང་ཕྱེ་ནི། །ཡུན་དུ་བསྟེན་
རྗེས་སྐྱུ་རུའི་གྲང་ཐང་ནི། །བཏང་བས་སེལ་བར་འགྱུར་བ་གདོན་མི་ཟ། །ཟས་
ལ་རྡོ་འདྲེས་རྡོ་འཇུ་མ་ནུས་ན། ། ། ཕུག་རོན་གོང་མོའི་ཕོ་བ་བཏང་བའི་་་
- 197 -



སེལ། །ཉ་ཡི་ཤ་རུས་གྲང་བས་མ་ཞུ་ན། །སོ་བྱའི་ཤ་བཏང་འཇུ་བར་ནུས་པ་
ཡིན། །ཤིང་འུབ་ཕོ་བས་སྤུ་སྐྲུན་བཤིག་པར་བྱེད། །སྤྱང་བྲན་མར་དྲིལ་བཏང་
བས་བཙའ་བར་ནུས། །བྱ་ཕོའི་ངར་སྒོང་རོ་ཙའི་སྨན་གྱི་མཆོག །སྤྱང་མཁྲིས་
འབྲུམ་པའི་ཕུལ་སྨན་མཆོག་ཡིན་ནོ། །ཆུ་བྱའི་མཆུ་ཡིས་རྡོ་སྐྲུན་ཕྱི་བྱུག་སེལ། །
བོང་བུའི་ཆུ་ཉིད་བྱུགས་པས་རྨ་འབྲས་སེལ། ། མི་རྟ་ཁྱི་ཡི་ཚིལ་བུས་རྡུལ་ཆུ་
འཛིན། །སྲམ་བྲུན་ཉ་རུས་དག་ཀྱང་དེ་དང་མཚུངས། །རི་བོང་སྙིང་གིས་སྙིང་
རླུང་སྙིང་འཕྱོས་པ་སེལ། །ཀླད་པར་ཐིག་ཤོར་ཕུག་རོན་སྒོ་ངའི་བསྡེབས། །ཁྲ་
བ ཡི་སྒོ་ང་ཆག་སོགས་ཤུབ་བཅོས་ལ། །གསང་གནས་སུ་གདགས་འཛག་པ་བསྲུང་
བར་ནུས། །ཆུ་སྲིན་ཚིལ་བུ་ལུས་བྱུགས་ཆུར་གནས་པའི། །སྲོག་ཆགས་རྣམས་
ཀྱིས་གནོད་པ་བསྲུང་བར་ནུས། །རུས་སྦལ་སྣོད་དུ་གླང་པོའི་ལྕི་བ་ཉིད། །
བསྲེགས་པའི་དུད་པ་བདུག་པས་འབྲི་ཤིག་འབྲོས། །མགུལ་དུ་གོ་བའི་མཆུ་ཁ་
གག་པ་ཐུབ། ། ཕག་པའི་སྣ་དྲེག་ས་ལྷོག་གཉན་ནད་འཇོམས། ། ནག་པོ་་་་་
བརྩེགས་པའི་ནད་ལང་ཡན་ལག་ལ། །མི་རིས་དབང་ནད་རྨ་བྱའི་ཤ་ཡིས་་་་
སེལ། །རྨ་རྒན་གསོ་དཀའི་ཁྱི་རྨུག་འདག་བཅུག་འདྲུབ། །གཟའ་གདོན་ཞུགས་
པའི་མལ་དུ་ཕུག་རོན་བཅུག ། རྒྱུ་དུས་རིམ་གྱིས་འཕོ་བར་ནུས་པ་ཡིན། །
བུད་མེད་ནུ་ཚབས་ནད་ཀྱིས་སྐྲངས་པ་ལ། །རྨ་ཉའི་ཉ་བཟུང་ཁ་རེག་དུད་པས་
ཕན། ། མཛོ་ལྕི་དྲོད་མོས་རྐང་ལག་ཟུག་རྔུ་གཅོག ། རྟ་གསེབ་སྦངས་དྲོན་
བཙིར་ཁུས་སྣ་ཁྲག་གཅོད། །ཅེས་དང་། རྒྱས་པར་ཡིག་ཚོགས་མང་པས་མ་
སྤྲོས་སོ། །
ཚིག་གི་དོན་ལ། །
གཉིས་པ་ཚིག་གི་དོན་ལ་བཅུ་གསུམ་ལས། དང་པོ་ནི་དེ་དག་
ཅེས་པ་ནས་སེལ་བར་བྱེད་ཅེས་པའི་བར་གྱིས་བསྟན་ཏེ། རྭ་ལ་སོགས་པའི་
- 198 -



བཅུ་གསུམ་དེ་དག་ལ་གང་ལ་གང་ཕན་གྱི་ནུས་པ་བསྟན་པ་ནི། བསེ་རུའི་
བྱང་ཁོག་གི་རྣག་ཁྲག་དང་ཆུ་སེར་ཐམས་ཅད་སྐེམ་ཞིང་། ཁ་ཤུ་དང་ཤུ་བའི་
རྭ་ཡང་དེ་དང་འདྲ་ཞིང་ཕན་ནོ། །གཙོད་དང་དགོ་བའི་རྭ་ཡིས་འཁྲུ་བའི་ནད་
ཚ་གྲང་མེད་པར་ཐམས་ཅད་གཅོད་ཅིང་། རྒྱ་རུ་དང་ལུག་ཐུག་རྭ་ཡིས་བུ་མ་
ཕྱིན་པ་འབྱིན་པར་བྱེད་པ་དང་། རྒོད་གཡག་རྭ་ཡིས་ལུས་ཀྱི་དྲོད་སྐྱེད་ཅིང་
སྐྲན་ནད་བཤིག་པ་དང༌། གཉན་གྱི་རྭ་ཡིས་རིམས་ནད་ཀུན་སེལ་བར་བྱེད་པ་
ཡིན་ནོ། །
གཉིས་པ་རུས་པའི་ནུས་པ་ནི། མི་ཡི་ཞེས་པ་ནས་ཆུ་སེར་སེལ་ཞེས་པའི་
བར་གྱིས་བསྟན་ཏེ། མི་ཡི་དུར་གནས་ཐོད་པའི་རུས་པས་ཆུ་སེར་སྐེམ་ཞིང་།
མིའི་རུས་པ་བཙའ་མ་སོག་ཐལ་གྱིས་ཚད་པ་རྙིང་པ་ལུས་ལ་ཞེན་པ་ཀུན་འགོག་
པ་དང༌། མི་ཡི་དཔྱི་རུས་ཀྱིས་ལྷོག་པ་གསོད་ཅིང་། འབྲུག་གི་རུས་པས་ཀྱང་
རུལ་བ་གཅོད་ཅིང་། རྨེན་བུ་འདྲུབ་པ་དང་། སྟག་གི་རུས་པས་ལྷ་བ་འགུག་
པར་བྱེད་དོ། །ལུག་གི་རུས་པས་རླུང་ནད་ཐམས་ཅད་སེལ་ལོ། །སེ་བ་རུས་ཀྱིས་
ཆུ་འགགས་སེལ་བ་དང༌། ཟེར་མོའི་རུས་པས་ཀྱང་ཁྲག་ཤོར་བ་ཀུན་གཅོད་
དོ། །སྤྲེའུའི་རུས་པས་བུ་མ་ཕྱིན་པ་འབྱིན་པར་བྱེད་ཅིང་། འབུ་སྐྱོགས་ཀྱིས་
སྲིན་ནད་སེལ་ཞིང་དམུ་ཆུ་སྦྱོངས་པ་དང༌། བཤུལ་ཤ་ཅན་ཐམས་ཅད་ཀྱི་རུས་
པས་ཆུ་སེར་སེལ་བར་བྱེད་པ་ཡིན་ནོ། །མགྲོན་བུས་ཁྲག་གཅོད་ཅིང་རྣག་དང་
ཆུ་སེར་རྣམས་སྐེམ་པ་དང་སྐྲུན་བཤིག་ཅིང་མིག་ལ་ཕན་ནོ། མི་ཐོག་གིས་
བསད་པའི་རུས་པ་དང་། རྒྱུ་གཟེར་གྱིས་ཤི་བའི་ཐོད་པས་རྒྱུ་གཟེར་འཇོམས་
པར་བྱེད་དོ། ཕག་པའི་རུས་པས་བད་ཀན་སྨུག་པོ་སེལ་བར་བྱེད་དོ། །
གསུམ་པ་ཤའི་ནུས་པ་ནི། མི་ཤ་ཞེས་པ་ནས་ཞྭ་ལོག་སེལ་བར་བྱེད་ཅེས་
པའི་བར་གྱིས་བསྟན་ཏེ། མི་ ཤས་འབྲས་འདུལ་ཞིང་རླུང་ནད་དུག་དང་་་་
- 199-



གཉན་ནད་ཐམས་ཅད་འཇོམས། ། སྦྲུལ་ གྱི་ ཤ་ཡིས་འདྲིལ་བ་ཀུན་བཤིག་་་་་་
ཅིང་། །འགགས་པ་འབྱིན་ཞིང་མིག་ལ་ཕན། །བྱ་རྒོད་ཤ་ཡིས་ལུས་ཀྱི་དྲོད་
བསྐྱེད་ཅིང་། ཝ་བ་ཀུན་འཇིག་པར་བྱེད་ལ། རྨ་བྱའི་ཤ་ཡིས་མཁྲིས་པ་དང་
དུག་ནད་འཇོམས། །ད་བྱིད་ཀྱི་ཤ་ཡིས་མཁལ་རྐེད་ཀྱི་གྲང་བ་ཐམས་ཅད་སེལ་
ཞིང་། སྲམ་གྱི་མཆིན་པས་ཆུ་འགགས་སེལ་བར་བྱེད་ཅིང་། འཕྱི་བའི་་
མཆིན་པས་རུས་པ་གས་ཞིང་ཆག་པ་སྦྱོར་བ་དང༌། ར་ཡི་མཆིན་པས་མིག་ལ་
མཆོག་ ཏུ་ ཕན་ པར་བྱེད་ཅིང་། གློ་བ་དང་། སྙིང་དང་མཆིན་པ་དང་།
མཚེར་བ་དང་། མཁལ་མ་རྣམས་ཀྱི་ཤ་ཡིས་རང་ནད་སེལ་ཞིང་། སྤྱང་ཀིའི་
ཕོ་བས་དྲོད་སྐྱེད་ཅིང་། མ་ཞུ་བ་འཇུ་བ་དང༌། སྤྱང་ཀིའི་ལྕེ་ཡིས་ལྕེ་སྐྲངས་
འཇོམས་ཤིང་། ཕག་པའི་ལྕེ་ཡིས་ནུས་འཛེར་འགྲོགས་པར་བྱེད་དོ། །ཁྱི་ཡི་
ལྕེ་ཡིས་རྨ་རྣམས་འདྲུབ་པ་དང༌། བོང་བུའི་ལྕེ་ཡིས་འཁྲུ་བ་ཐམས་ཅད་གཅོད་
ཅིང༌། ཐུག་འབྲས་ཀྱིས་རོ་ཙ་བར་བྱེད་ཅིང༌། ཁྱིའི་རླིག་པས་བུ་རོགས་
འབྱིན་ཞིང་། ཝ་དང་ཁུ་རྟའི་གློ་བས་གློ་བརྡོལ་གཅོད་པར་བྱེད་པ་དང༌། བྱ་
ཝཾ་ཤ་ཡིས་སྐྱུག་པ་གཅོད་པར་བྱེད་དོ། །མཆིལ་པ་དང་ནི་ནས་ཟན་དང་རྩངས་
པ་རྣམས་ཀྱིས་ཁུ་བ་བསྐྱེད་ཅིང་། ངུར་བའི་ཤ་ཡིས་ཞྭ་ལོག་དང་མིག་ནད་
སེལ་བར་བྱེད་པ་ཡིན་ནོ། །
བཞི་བ་ཁྲག་གི་ནུས་པ་བསྟན་པ་ནི། ཤུ་བའི་ཞེས་པ་ནས་ཤའུ་བསྐྱེད་
པར་བྱེད་ཅེས་པའི་བར་གྱིས་བསྟན་ཏེ། ཤུ་བའི་ཁྲག་གིས་སྲིན་ནད་སེལ་ཞིང་
མངལ་གྱི་ཁྲག་གཅོད་དོ། །ར་ཡི་ཁྲག་གིས་རེག་པའི་དུག་དང་འབྲུམ་ནད་སེལ་
བ་དང་། གཡག་རྒོད་ཀྱི་ཁྲག་དང་གཙོད་ཁྲག་གཉིས་ཀྱིས་འཁྲུ་བ་གཅོད་་་
དོ། །ཕག་པའི་ཁྲག་གིས་དུག་དང་སྨུག་པོ་བྱེར་བ་བསྡུད་ཅིང་། བོང་ཁྲག་
གིས་གྲུམ་བུའི་ནད་དང་། ཚིགས་མིག་གི་ཆུ་སེར་སེལ་ལོ། བྱའི་ཟེ་བའི་ཁྲག་
- 200 -



གིས་ཤ་གསོ་བ་དང་ལྷ་བ་འཛིན་ལ་། མངལ་ཁྲག་གི་རྩ་ཁ་སྡོམ་ཞིང་ཤའུ་
བསྐྱེད་པར་བྱེད་དོ། །
ལྔ་བ་མཁྲིས་པའི་ནུས་པ་ནི། མཁྲིས་པའི་ཞེས་པ་ནས་མིག་ལ་ཕན་ཞེས་
པའི་བར་གྱིས་བསྟན་ཏེ། མཁྲིས་པའི་རིགས་རྣམས་ཐམས་ཅད་ཀྱིས་རྩ་ཁ་
ཀུན་སྡོམ་པ་དང་རུལ་བ་གཅོད་ཅིང་ཤའུ་གསོ་བ་དང་དུག་ཀྱང་སེལ་ཞིང་མིག་
ལ་ཕན་པ་ཡིན་ནོ། །
དྲུག་པ་ཚིལ་བུའི་ནུས་པ་ནི། སྦྲུལ་གྱིས་ཞེས་པ་ནས་ཤུ་ཐོར་སེལ་ཞེས་
པའི་བར་གྱིས་བསྟན་ཏེ། སྦྲུལ་གྱི་ཚིལ་བུས་ནི་མདེའུ་འབྱིན་པར་བྱེད་པ་དང་།
ཤུ་བའི་ཚིལ་བུས་སྲིན་ནད་སེལ་ཞིང་དུག་ནད་བསྲུང་བ་དང༌། ཕག་པའི་ཚིལ་
བུས་དུག་ནད་བྱེར་བ་བསྡུད་ཅིང་ཤུ་ཐོར་སེལ་བར་བྱེད་པ་ཡིན་ནོ། །མི་ཡི་ཚིལ་
བུས་རླུང་འཇོམས་ཤིང་ཤུ་ཐོར་སེལ་བར་བྱེད་པ་ཡིན་ནོ། །
བདུན་པ་ཀླད་པའི་ནུས་པ་ནི། ར་ཀླད་ཅེས་པ་ནས་རྒྱུ་གཟེར་སེལ་
ཞེས་པའི་བར་གྱིས་བསྟན་ཏེ། ར་ཡི་ཀླད་པས་ཆུ་བ་རྒྱུས་པ་གསོ་ཞིང་། ལུག་
གི་ཀླད་པས་མགོ་བོ་འཁོར་ཞིང་མཚོ་འཁྱོམ་གསོ་བ་དང་། རི་དྭགས་རྣམས་ཀྱི་
ཀླད་པས་འཁྲུ་བ་གཅོད་ཅིང་། ཁྱད་པར་དུ་རི་བོང་གི་ཀླད་པས་ནི་རྒྱུ་གཟེར་
སེལ་ཞིང་།མིའི་ཀླད་པས་སྐྲངས་པ་འཇོམས་ཤིང་ཆུ་སེར་འཇིབ་པར་བྱེད་པ་ཡིན་
ནོ། །
བརྒྱད་པ་པགས་པའི་ནུས་པ་ནི། སྦྲུལ་ལྤགས་ཞེས་པ་ནས་རྣག་
སྣ་འདྲེན་ཞེས་པའི་བར་གྱིས་བསྟན་ཏེ། སྦྲུལ་གྱི་པགས་པས་ཤ་བཀྲ་དང་གླང་
ཤུ་སེལ་ཞིང་། བསེ་ཀོ་དང་གླང་ཀོ་གཉིས་ཀྱིས་འབྲུམ་ནག་སེལ་བ་དང༌། བྱི་
བའི་པགས་པས་ཀྱང་རྣག་སྣ་འདྲེན་པར་བྱེད་དོ། །
དགུ་པ་སེན་མོའི་ནུས་པ་བསྟན་པ་ནི། ཆུ་སྲིན་ཞེས་པ་ནས་ཤཱ་
201 —
..



ལོག་འཇོམས་ཞེས་པའི་བར་གྱིས་བསྟན་ཏེ། ཆུ་སྲིན་གྱི་སྡེར་མོས་རུས་ཚད་
སེལ་ ཞིང་། བོང་བུའི་རྨིག་ པས་ ཆུ་ འགགས་ ཀྱང་ སེལ་ བར་ བྱེད་ པ་ དང༌།
རྟའི་རྨིག་པས་ཀྱང་སྐྲན་གྱི་ནད་སེལ་ཞིང་། རྟ་བོན་གྱིས་ཞྭ་ལོག་དང་ཀླུ་་་
གདོན་འཇོམས་པར་བྱེད་པ་ཡིན་ནོ། །
བཅུ་བ་སྤུ་ཡི་ནུས་པ་བསྟན་པ་ནི་། རྨ་བྱའི་ཞེས་པ་ནས་ལྷོག་པ་
འཇོམས་ཞེས་པའི་བར་གྱིས་བསྟན་ཏེ། རྨ་བྱའི་མདོངས་ཀྱིས་དུག་དང་བློ་
ནད་སེལ་ཞིང་། སོ་བྱའི་སྒྲོ་ཡིས་ཆུ་འགགས་འབིགས་ཤིང་། འུག་པའི་སྒྲོ་
ཡིས་དམུ་ཆུ་སེལ་བར་བྱེད་པ་དང་། བྱ་མ་བྱའི་སྒྲོ་ཡིས་མངལ་ནད་འབྱིན་
ཞིང་། གནའ་བའི་སྤུ་ཡིས་དུག་ནད་སེལ་བ་དང་། ར་ཐུག་རྨོངས་སྤུས་ལྷོག་
པ་འཇོམས་པ་ཡིན་ནོ། །
， བཅུ་གཅིག་པ་ཆུའི་ནུས་པ་བསྟན་པ་ནི། མི་ཆུ་ཞེས་པ་ནས་ཚད་
རྙིང་སྦྱོངས་ཞེས་པའི་བར་གྱིས་བསྟན་ཏེ། མི་ཆུས་གཉན་སྲིན་སེལ་ ཞིང་་་་
རིམས་ནད་ཀྱང་བསྲུང་བ་དང༌། བ་ཆུས་ནི་ཆུ་སེར་དང་ཚད་རྙིང་སྦྱོངས་པར་
བྱེད་པ་ཡིན་ནོ། ། །
བཅུ་གཉིས་པ་བྲུན་གྱི་ནུས་པ་བསྟན་པ་ནི། རྒོད་བྲུན་ཞེས་པ་
ནས་རྣག་ ཏུ་འགུགས་ཞེས་པའི་བར་གྱིས་བསྟན་ཏེ། རྒོད་བྲུན་གྱིས་དྲོད་
བསྐྱེད་ཅིང་སྐྲངས་པ་འགུག་པར་བྱེད་ལ། ཕག་བྲུན་གྱིས་མ་ཞུ་གཉན་རིམས་
དང་མཁྲིས་སྐྲུན་སེལ་ཞིང་། མི་བྲུན་གྱིས་མཁྲིས་སྐྲུན་དང་དུག་སེལ་ལ་སྐྲངས་
པ་འཇོམས་པ་དང་། རྟ་སྤངས་ཀྱིས་སྲིན་ནད་སེལ་ཞིང་མཁྲིས་རླུང་སྐྱུག་པ་
གཅོད། རི་བོང་གི་བྲུན་གྱིས་དམུ་ཆུ་དང་ནད་ཐམས་ཅད་ཐུར་དུ་སྦྱོང་བར་
བྱེད་ཅིང་། ཁྱི་དང་སྤྱང་ཀི་དང་གོང་མོའི་བྲུན་གྱིས་སྐྲངས་པ་འཇོམས་ཤིང་།
བྱ་བྲུན་དང་བྱི་བྲུན་གཉིས་ཀྱིས་རྣག་སྣ་འདྲེན་པར་བྱེད་དོ། །ཕུག་རོན་བྲུན་
- 202 -



གྱིས་སྐྲངས་པ་རྣག་དུ་འགུག་པ་ཡིན་ནོ། །
བཅུ་གསུམ་པ་བུབ་རིལ་གྱི་ནུས་པ་བསྟན་པ་ནི། བྱང་པས་
ཞེས་པ་ནས་སེལ་བར་བྱེད་ཅེས་པའི་བར་གྱིས་བསྟན་ཏེ། བྱང་པས་རྩའི་ནད་
རྣམས་སྦྱོང་བར་བྱེད་ཅིང་། སྡིག་སྲིན་དང༌ཆུ་སྦུར་གཉིས་ཀྱིས་ཆུ་འགགས་
སེལ་ཞིང༌། བསེ་སྦྱར་དང་བྱིང་བྱིང་ཐུ་ལུ་གཉིས་ཀྱིས་གླང་ཐབས་འཇོམས་
ཤིང་། སྤུ་མའི་འབུ་ཡིསཾ་རྩའི་ཁྲག་ཤོར་བ་ཁོང་ནས་བསྡོམ་ཞིང༌། ན་བུན་བུ་
མོས་ཀྱང་ཀླད་པ་འཛག་པ་གཅོད་ནུས་ཤིང་། ཆུ་བྱི་རྦབ་བྱའི་ཤས་ཀྱང་ཤ་
དུག་སེལ་བ་དང་། རྨིགས་པས་སྲིན་དང་དུག་ནད་སེལ་བར་བྱེད་པ་ཡིན་
ནོ། །
གསུམ་པ།
མཇུག་བསྡུ་བ་ལ།
གསུམ་པ་མཇུག་བསྡུ་བ་ལ་གཉིས། སྤྱི་དོན་དང་། ཚིག་དོན་ནོ།
སྤྱི་དོན་ལ།།
དང་པོ་ནི། བུ་རམ་ཞེས་པ་ལ་སྐད་དོད་མང་པོ་མ་མཐོང་ལ། རིགས་
སྨན་ངོ་གསལ་བྱེད་དུ་དཀར་སྨུག་སེར་ གསུམ་དུ་འདུས་ཏེ། བསིལ་དྲོད་་་་
སྙོམས་གསུམ་གྱི་ནུས་པ་དང་ལྡན་ནོ། །ཞེས་གསུངས་ཤིང་། ངོ་བོ་ནི་སྙིང་པོ་
བསྡུས་པར། བུ་རམ་ཤིང་ཁུ་འཁྲུ་ཞིང་སྣུམ། ། ཤ་ སྐྱེ་རོ་ཙ་བད་གཅིག་་་་་་
འཕེལ། ། བསིལ་ཞིང་ཁྲག་མཁྲིས་སེལ་བར་བྱེད། ། རྩ་བ་རྩེ་མོ་འབུས་ཟོས་་་
ངན། །ལོ་ལོན་གྱུར་ནས་དྲོ་ཞིང་བཅུད། །ཅེས་དང་། རང་འགྲེལ་དུ་བུ་རམ་
ཤིང་གི་ཁུ་བ་ནི་འཇུ་དཀའ་སྟེ་ལྕི་ཞིང་ཁོང་འཁྲུ་ ཁོང་འཇམ་ལུས་ ཤ་བསྐྱེད།
— 203 - -



བུད་མེད་ལ་ཕོད་རོ་ཙ་བར་འགྱུར། ཁོང་བསིལ་བད་ཀན་བསྐྱེད་ཅིང་ཞུ་བའི་
རྗེས་ནི་མངར་བར་འགྱུར་རོ། །ཞེས་དང་། ཡང་བུར་ཤིང་ཏ་ལ་ཞེས་བྱ་བ་
ནག་ལ་སྦོམ་ཞིང་རིང་བ་དང་། སརྦ་ཀ་ཞེས་བྱ་བ་ཚིགས་མང་པོ་ཞིག་ཡོད་པ་
དང་། ཀནྟ་ར་ཞེས་བྱ་བ་ཕྲའུ་ཐུང་ངུ་ཞིག་ཡོད་པ་དང་། ཡང་བུར་ཤིང་
ཕལ་པ་ཤ་ཀ་ཞེས་བྱ་བ་དང་། བལ་ཡུལ་གྱི་བུར་ཤིང་སོགས་རོ་བསྐ་བ་དང་ཞུ་
རྗེས་ཚ་བར་འགྱུར་རོ། ཞེས་བུར་ཤིང་གི་རིགས་བཤད་ནས། བུ་རམ་
དངོས་ལ་དེ་ཉིད་དུ། དེ་ལས་བུ་རམ་གྱི་བྱེ་བྲག་རྣམ་པ་གསུམ་སྟེ། བུ་རམ་
བསྐོལ་བ་སྟེ་གདུས་པའི་ཚེ་ཁའི་ལྦུ་བ་དྲི་མ་ངན་པ་ཞིག་ལ་ཁ་སྤྲིས་སླ་མོ་ཞིག་
འབྱུང་བ་དེ་ནི་འཇུ་དཀའ་ཞིང་ལྕི་ལ་མཆིན་པའི་ནད་བསྐྱེད་དེ། བཤང་གཅི་
ཉམས་པར་འགྱུར་རོ། །དེ་ལྟར་བཅོས་ཤིང་གདུས་པའི་བར་ནས་བྱུང་བའི་བུ་
རམ་དཀར་པོ་དེ་བཟང་ཞིང་བད་ཀན་དུ་མི་འགྱུར། བུ་རམ་དམར་པོ་རྩི་ནག་
པ་ངན་ཏེ་གཙོ་བོ་བད་ཀན་བསྐྱེད་ལ་ཚིལ་དང་ཤ་དང་ཁྲག་དང་བད་ཀན་སྐྱེད་
དེ་མི་བཟང་ངོ། །བུ་རམ་དཀར་པོ་བཟང་པོ་ལོ་གཅིག་ཕན་ཆད་རྙིང་པ་ཞེས་བྱ་
སྟེ། ཟུངས་སྤྱི་ལ་ཡང་ཕན། ཉེས་པ་གསུམ་སེལ་ཏེ་དགེའོ། །བུ་རམ་གསར་
པ་ནི་བད་ཀན་བསྐྱེད་ཕོ་བའི་མེ་དྲོད་མེད་པར་བྱེད་དེ་མི་དགེའོ། །བུ་རམ་གྱི་ཁུ་
བ་གདུས་པའི་ཞབས་ནས་བྱུང་བ་ནི་ལི་ཁ་རར་འགྱུར་རོ། །ཞེས་པ་བུ་རམ་གྱི་
ཤིང་འགའ་ཞིག་གདུས་པའི་ཁ་སྤྲི་ངན་པ་དང་། དྭངས་སྙིགས་འདྲེས་པ་ནི་
དེང་སང་འདིར་ལྷག་པའི་བུ་རམ་འདུར་པོ་འདིར་ཡིན་ལགས། དེའི་ཞབས་
ནས་སྔ་མ་ལྟར་བསྐོལ་བའི་བུ་རམ་ནི་བུར་དཀར་ཏེ། འདི་ལ་སྐབས་འགར་
རྒྱལ་མོ་ཀ་ར་ཞེས་བྱ་ཏེ། འདི་ཁ་ར་དང་འདྲ་བ་བཤད་ཀྱང་དངོས་ནི་མ་ཡིན་
ནོ། །འདིར་དཀར་བུར་སག་ལོ་ལོན་ཞིང་རྙིང་པ་ལ་དགོངས་ནས་བཤད་པ་
དེའོ། ། མིང་ནི་བལ་པོར་ལོར་ཤིང་བཅུད་ཅེས་དང་། གོ་ཏ་ལའི་གསུངས་
- 204 ཨ་



ལས་འགྱུར་ར་དང༌། ས་ཀ་རྭ་སྟེ་བུ་རམ་གྱི་མིང་ངོ༌། །བུ་རམ་གྱི་དྭངས་མ་ཕྱེ་
དཀར་ལ། རྟགས་དང་། ཤ་ཀ་ར་དང་། གལ་ལ་ཞེས་སོ། །གོ་ཏ་ལའི་
གསུངས་ལས། ཙི་གི་དང་། ཁད་དང་། དེ་དག་ནི་ཕྱེ་དཀར་གྱི་མིང་
ངོ༌། །
ཀ་ར་ལ་ངོ་བོ་ནི་བརྒྱད་པའི་སྙིང་པོར། དེ་ལ་ཀ་ར་དཀར་པོའི་
ཤིང་མངར་དང་བསིལ་བའི་མཆོག་ཏུ་བཤད། ཅེས་པ་ལ། རང་འགྲེལ་དུ།
དེ་ལ་ལི་ཁ་ར་དཀར་པོའི་ཤིང་ནི་ཀ་ར་སྟེ། ཁུ་བ་ནི་མངར་ལ་བསིལ་པས་མིག་
རྣོ་རྣ་བསང་སེམས་བདེ་བར་འགྱུར་རོ། ཞེས་དང་ཡང་བརྒྱད་པའི་སྙིང་བོར།
ཧྭགས་དང་ཁཎྜ་ཀ་ར་དཀར། རིམ་གྱིས་ཡོན་ཏན་ཆེ་བ་སྟེ། ཞེས་པ་ལ་རང་
འགྲེལ་དུ། བུ་རམ་དང་བསྐོལ་ལུགས་འདྲ་བའི་ལི་ཁ་ར་དཀར་པོ་བསྐོལ་ཞིང་
གདུས་པ་ལས་ཀ་རའི་བྱེ་བྲག་རྣམ་པ་གསུམ་འབྱུང་སྟེ། རིམ་གྱིས་ཞེས་བྱ་བ་
དང་། བར་ནས་འབྱུང་བ་ནི་ལི་ཁ་ར་བཟང་བོར་བྱ་བ་སྟེ། དྭགས་ཡིན་
ནོ། །ཞབས་ནས་བྱུང་བ་ནི་ལི་ཁ་ར་དཀར་པོ་ཉིད་དོ། །དེ་ལ་ཡང་མཐུའི་བྱེ་
བྲག་ནི་སྟེང་ལས་བར་བཟང་བར་ལས་ཀྱང་ཞབས་བཟང་ངོ༌། ། གློ་གཅོང་གློ་
བརྡོལ་དང་ཁྲག་དང་མཁྲིས་པའི་ནད་དང་རླུང་ནད་སེལ་ཞིང་། བུད་མེད་ལ་
ཕོད་ཅིང་རོ་ཙ་བར་འགྱུར་རོ། །ཁ་ར་དང་འདྲ་བ་ཤིང་གླང་པ་སོགས་ཀྱི་ཁུ་བ་
བསྐོལ་བ་ལས་ཁ་ལྟར་བྱས་པའང་ལི་ཁ་ར་དང་ཡོན་ཏན་འདྲ། ལི་ཁ་ར་
དཀར་པོ་ཐམས་ཅད་ཀྱི་ཡོན་ཏན་ནི། ཚ་བ་དང་སྐོམ་པ་དང་། སྐྱུག་བྲོ་བ་
དང་། བརྒྱལ་བ་དང་། ཁྲག་དང་མཁྲིས་པའི་ནད་རྣམས་སེལ་བར་བྱེད་
དོ། །ཞེས་འབྱུང་ལ། མདོར་ན་བུ་རམ་གྱི་ཤིང་ལས་གདུས་ཁུ་བ་སྤྲིས་སླ་མོ་ནི་
ངན་ནོ། །བུ་རམ་གྱི་ཤིང་ལས་རུང༌། ཁ་རའི་ཤིང་ཡང་རུང་སྟེ་དགེའོ། །དེ་
ལས་ བྱས་ པའི་ཁ་ ར་དཀར་པོ་ ནི་ བཟང༌ཏེ་དགེའོ། ། ཞེས་ དང༌ ཟླ་ ཟེར་དུ།
205 --



ཧྭགས་ཞེས་བྱ་བ་ནི་བུ་རམ་གྱི་དྭངས་མའི་ཤ་ཀར་གལ་ལ་ཞེས་མིང་དུ་གྲགས་སོ་
ཁཎྜ་ནི་དེ་ལས་དྭངས་ཤིང་དྲི་མ་མེད་པའོ། །ཁ་ར་དཀར་པོ་ནི་དེ་ལས་ཀྱང་
དྭངས་ཤིང་རྙོགས་པ་མེད་པའོ། །ཞེས་སོ། །དེ་ནས་བུ་རམ་དང་ཀ་ར་བྱ་བ་
གཅིག་ཅིང་། བུ་རམ་གྱི་ཞབས་ནས་བྱུང་བ་ལི་ཁ་ལྟར་འགྱུར་བ་བཤད་ཅིང་།
བུ་རམ་དང་རྒྱལ་མོ་ཀ་ར་ཞེས་སོ། །ཁ་ར་དཀར་པོ་ཁ་རའི་ཤིང་ལ་བྱེད་པ་ཁག་
གསུམ་བྱུང་བ་ནི། དང་པོར་བྱུང་པ་ཁ་ སྤྱི་དང་འདྲེས་པ་ལ་ཤ་ ཁ་ རའམ།
ཧྭགས་སམ། གལ་ལ་ཞེས་བྱའོ། །དེའི་རྗེས་སུ་བྱུང་བ་ལ་ཁཎྜ་ཞེས་གོང་བུའི་
དོན་ཏེ། ཀར་ཆུང་ཞེས་གོང་བུར་དྲིལ་བ་དེའོ། ཞབས་སུ་ཆགས་པའི་ས་
དྭངས་ལ་ཀ་ར་དཀར་པོ་སྟེ། འདྲ་མཚུངས་ལ་བཏགས་པ་ནི་ཤེལ་ཀ་ར་ཟེར།
མིང་ནི་ཤིང་བཅུད་དྭངས་མ་དང་ལྕེ་དབང་ཚིམ་བྱེད་སོགས་སོ། །གོ་ཏ་ལའི་
གསུངས་ལས་མིག་ས་རི་དང་། ན་ཝཱ་རཱ་དང་། དེ་དག་ནི་ཤེལ་དཀར་གྱི་
མིང་ངོ༌། །
སྦྲང་རྩི་ནི། རྒྱ་སྐད་དུ། ཀློ་ཏྲ། ཅེས་པ་ཕྲ་མོ་ལས་བྱུང་བ་དང་།
མ་ཏ་ཧྭ་དང་མ་གླི་ཀ་དང་། ཞེས་སོ། །རིགས་ནི་ངོ་བོས་དབྱེ་བ་རྒོད་གཡུང་
གཉིས་ཏེ། རྒོད་ལ་སྦྲང་སྨྱོན་སྦྱང་རྒོད་ཅེས་བྱའོ། ། སྲོག་ཆགས་ཀྱིས་དབྱེ་བ་
གྲོག་མའི་སྦྲང་རྩི་དང་། བུང་བའི་སྦྲང་རྩི་གཉིས་ཏེ། གྲོག་མའི་སྦྲང་རྩི་ལ་
བརྒྱ་བྱིན་གྱི་སྦྲང་རྩི་ཞེས་བྱའོ། །གནས་ཀྱིས་དབྱེ་བ་བྲོག་སྦྱང་། ཤིང་སྦྱང་།
ས་སྦྲང་སོགས་སོ། ། ཁ་དོག་གིས་དབྱེ་བ་ དཀར་པོ། སེར་པོ། སྨུག་པོ།
སྔོན་པོ་དང་བཞིར་བཤད་དོ། །ནུས་པ་ནི། ཞིབ་པར་བཤད་ན་མེ་ཏོག་སོ་
སོའི་ནུས་པ་དང༌། བུང་ པའི་ རྗེས་སུ་འབྲང་དགོས་སོ། ། རང་འགྲེལ་དུ།
དུག་གི་སྦྲང་རྩི་ལས་བྱུང་སྦྲང་མ་གདུག་པའི་གཡེབས་ནི་དྲོད་ཡང་རུང་གྲང་ཡང་
རུང་། ཞེས་ པའི་ རིགས་ སོ། ། གཞན་ ཡང་ རང་ འགྲེལ་ དུ། ཁྲག་ དང༌།
ཡ-- 206 -



མཁྲིས་ བ་ དང༌། མཛེ་ དང༌། དུག་ དང་། དབུགས་ མི་ བདེ་ བ་ དང༌།
ལུད་པ་ལུ་བ་དང་། ལྟོའི་སྲིན་བུ་སེལ་ཞིང་རྨ་འཚོ་ཆག་གྲུམ་སྦྱོར་ཞེས་བྱུང་ལ།
འདིར་ནི་ཆུ་སེར་དང་བད་ཀན་སེལ་བར་བཤད་དོ། །མིང་ནི་མེ་ཏོག་བཅུད་
ཅེས་སོགས་སོ། །གོ་ཏ་ལའི་གསུངས་ལས། མ་དྷུ་དང་། མ་ཧཱ་དང༌། མཱ་
ཁཱི་ར་དང་། བཱ་ཧཱ་ར་དང༌། ཞེས་སོ། །
་ ་ ཚིག་གི་དོན་ལ།
གཉིས་པ་ཚིག་གི་དོན་ནི་སྨན་རྟ་ཞེས་པ་ནས། གཅེས་པར་ཟུངས་ཞེས་
པའི་བར་གྱིས་བསྟན་ཏེ། སྨན་རྟ་ཞེས་པ་སྨན་སྐུར་བའི་རྟ་སྟེ། དཔེར་ན།
སྐྱེ་བུ་གང་ཞིག་འདོད་པའི་ཡུལ་དུ་བདེ་བླག་ཏུ་བགྲོད་ནས་ཇི་ལྟར་འདོད་པའི་
དོན་བྱེད་པའི་རྐྱེན་ནམ་གྲོགས་ནི་རྟ་ཡིས་བྱེད་པ་ལྟར་སྨན་ཡང་དྭངས་མ་ནས་
མདངས་ཀྱི་བར་དུ་ཁྱབ་པས་འཕེལ་ཟད་འཁྲུགས་པའི་ནད་སེལ་བའི་བྱ་བ་བདེ་
བླག་ཉིད་དུ་གྲུབ་པའི་སྨན་རྟ་ཡིན་པས་སོ། །དེ་བས་ན་བུ་རམ་གྱིས་གྲང་རླུང་
སེལ་བའི་རྟ་དང༌། ཀ་ར་ནི་ཁྲག་དང་མཁྲིས་པའི་ཚ་བ་སེལ་བར་བྱེད་པའི་རྟ་
དང༌། ་ སྦྲང་རྩི་ནི་ཆུ་སེར་དང་བད་ཀན་ནད་སེལ་བར་བྱ་བའི་རྟ་དང་བཅས་
པའོ། །དེས་ན་འདི་གསུམ་ལ་མངར་གསུམ་ཞེས་བྱ་སྟེ། རོ་མངར་བ་མཚུངས་
པ་ལས་ཞུ་རྗེས་དང་ནུས་པའི་དབང་གིས་ ཉེས་པ་ གསུམ་ སོ་ སོར་ སེལ་ཞིང༌།
དེ་ཡང་རིན་པོ་ཆེ་ནས་སྨན་རྟའི་བར་གོང་དུ་བཤད་པ་དེ་དག་ནི་སོ་སོའི་སྨན་གྱི་
ནུས་པ་གཙོ་བོར་གྱུར་པ་རྣམས་ཡིན་ཞིང་། འདི་དག་ལས་རྗེས་སུ་སོ་སོའི་
ཡོན་ཏན་གཞན་ཡང་ཤུགས་ཀྱིས་རྟོགས་པ་དང་སྦྱོར་བའི་ཚུལ་ཡང་ཤེས་པར་
འགྱུར་བས་དངོས་བསྟན་ཡིད་ལས་སྐྱེས་ལ་སོགས་པའི་འཁོར་སྡེ་བཞི་དྲང་སྲོང་
དང༌། ཤུགས་བསྟན་དུ་རྗེས་འཇུག་གི་དྲང་སྲོང་རྣམས་སྤྱི་དང༌། བྱེ་བྲག་
གིས་ནུས་པ་བཤད་པ་འདི་ལ་ལྷག་པར་དུ་གཅེས་པར་བཟུང་བར་གྱིས་ཤིག་ཅེས་
- 207 -



ཆེད་དུ་གདམས་པའོ། །ཞེས་དསུངས་སོ། །
ཞར་བྱུང་ཆུའི་སྡེ་བསྟན་པ། གཞན་ཡང་ཆུའི་སྡེ་ཚན་གྱི་ཕན་ཡོན་་་་
བསྟན་པ་ནི། མཁའ་ལས་བབས་པའི་འཚོ་བྱེད་ཡི་གར་འོང་། །ངོམས་ཚིམས་
བྱས་ནས་སེམས་གསལ་བྱེད། །རོ་མི་གསལ་ལ་སླ་ཞིང་ཞིམ། །བསིལ་ལ་ཡང་བ་
བདུད་རྩིར་མཚུངས། །ཡན་ལག་བརྒྱད་ལྡན་ལྷ་ཡི་ཆུ། །གངྒཱའི་ནུས་པ་དངུལ་
ཕོར་ནང་། །འབྲས་སོགས་འབྲུ་རྣམས་བདུན་གསུམ་བཞག ། མ་རུལ་མདོག་
ཀྱང་མ་འགྱུར་ན། ། ལྷ་ཡི་བདུད་རྩི་ཡིན་པར་བཤད། ༑གཞན་ནི་རྒྱ་མཚོའི་
རླབས་ལས་བྱུང་། །ནུས་པ་གོང་ལས་དམན་པ་ཡིན། །གངས་ཆུ་ཕུ་ཆུ་ལ་སོགས་
པའི། །ཤུགས་དྲག་བསྡེབས་ཤིང་སྣོད་ནང་དུ། །ཞག་གསུམ་གནས་པ་ཡོངས་
སུ་བཅད། །དེ་ནི་མཆོག་ཏུ་བཤད་པ་ཡིན། །འདམ་དང་ཉ་ལྕིབས་ཅན་ཉི་འོད་
རླུང་སོགས་ཀྱིས། །མ་ཕོག་ནུས་པ་ཤིན་ཏུ་ངན། །རྐང་འབམ་སྲིན་དང་ཀླད་པ་
ལྐོག་མའི་ནད། །གཞང་འབྲུམ་དམུ་རྫིང་དང་ནི་སྐྱ་རྦབ་སོགས། ། དྲོད་ཆུང་
སྐྲན་ནད་ཚད་འཁྲུ་ནད་ཀུན་བསྐྱེད། །འོན་ཀྱང་སྐྱེ་གནས་གང་རུང་འཚོལ་བ་
ལས། །ཡན་ལག་བརྒྱད་ལྡན་ནུས་པའང་འདྲེས་པ་ཡིན། །ཆུ་བསྐོལ་དབུགས་
མི་བདེ་བ་དང༌། གཅིན་ནད་ཕྱི་དྲོ་རིམ་པར་སྦོས། །ཆམ་པ་རྩིབ་ལོགས་་་་
གཟེར་ལ་བསྔགས། །བསྐོལ་གྲང་བད་ཀན་མི་སྐྱེ་ལུས་ཡང་ཞིང་། །མཁྲིས་པའི་
ནད་སེལ་རླུང་མི་བསྐྱེད། །ཞག་ལོན་ཉེས་ཀུན་སྐྱེད་པར་བྱེད། །རྒྱ་གར་ཆུ་ནི་
སྣུམ་པ་དང་། །རོ་མངར་རོ་ཙ་སེལ་ཞིང་ཡང་། །མཁྲིས་རླུང་ནད་སེལ་བསིལ་
དྲོད་སྙོམས། ། ཕོ་བའི་དྲོད་བསྐྱེད་ཤིན་ཏུ་བཟང་། །དབྱར་ཆུ་བཟང་ཡང་་་་
རྙོགས་ཅན་གྱིས། །མེ་དྲོད་ལ་གནོད་གཉེན་པོ་བསྟེན། །ཅོང་ཞིའི་ཆུ་ཡིས་སྨུག་
པོ་སེལ། ། ཁྲོན་པའི་ཆུ་ཡིས་མཁྲིས་པ་སེལ། །ཆུ་སྐྱུར་ལྤགས་ནད་བད་ཀན་་
སེལ། །བ་ཚྭ་ལྡན་པས་རླུང་ནད་སེལ། །ཁ་རུ་ཚྭ་བྲོ་མ་ཞུ་སེལ། །མུ་ཟིའི་དྲི་ལྡན་
- 208 -



ཆུ་སེར་སྐེམ། །རྒྱ་ཚྭའི་རོ་ལྡན་ནད་ཀུན་འཕེལ། །སྐྱུར་པོའི་རོ་ལྡན་བད་རླུང་
སེལ། །བསིལ་ལ་རོ་ཚ་བད་ཀན་སེལ། །རྭ་གཞོབ་ཕོ་བའི་བད་ཀན་སེལ། །དྲི་
ཆུ་མཚུངས་པས་ནད་ཀུན་འཁྲུ། །ཀུན་གྱིས་སྦྱོངས་དང་སྐྱུག་པར་བྱེད། །ཁྱད་
པར་ཅན་གྱི་ཆུ་རྣམས་ནི། །རྡོ་ཆུ་དུག་ཆུ་བྱི་ཆུ་དང༌། །ཆུ་ཤེལ་ཆུ་དང་གཅོད་
པའི་ཆུ། །དངུལ་ཆུ་འཆིང་བར་བྱེད་པ་ཡིན། །ན་ར་ཀླུ་ར་དང་གོའུ་དང་། །ཨ་
ཤོ་ཤོ་ན་ཧ་ཏི་སྟེ། །དངུལ་ཆུ་འཁྲུད་པའི་ཆུ་ལྔ་སྟེ། །འོ་མ་སྣུམ་ཞིང་ལུས་ཟུངས་
འཕེལ། །རླུང་མཁྲིས་སེལ་ཞིང་རོ་ཡང་ཙ། ། བད་ཀན་ནད་འཕེལ་བསིལ་བ་
ཡིན། །བ་འོ་གློ་རྡོལ་གཅོང་ལ་ཕན། །མ་ཧེའི་འོ་མ་རབ་ཏུ་ལྕི། །གཉིད་མེད་ལ་
ཕན་ཤེས་པ་རྨོངས། །ར་ཡི་འོ་མ་ཁ་ཞིང་ཚ། ། ཁྲག་མཁྲིས་ཚ་བའི་ནད་ལ་
བསྔགས། །རྔ་མོང་འོ་མ་ཅུང་ཟད་རྩུབ། །ལན་ཚྭ་བྲོ་ཞིང་དྲོད་ཆེ་བས། །བད་
རླུང་ལྟོ་སྦོས་འོར་ནད་སྲིན། །དམུ་རྫིང་གཞུང་འབྲུམ་ནད་ལ་ཕན། །མི་ཡི་ནུ་ཞོ་
རླུང་མཁྲིས་ཁྲག །སེལ་ཞིང་སྣར་བླུགས་མིག་ནད་ལ། །ཕན་པ་སེལ་བྱེད་མགོ་
ནད་སེལ། །ལུག་གི་འོ་མ་རྣོ་ཞིང་ཚ། །རླུང་འཇོམས་བད་མཁྲིས་སྐྱེད་ པར་་
བྱེད། །གླང་མོའི་འོ་མས་དྲེག་པ་སེལ། ། རྨིག་པ་གཅིག་པའི་འོ་མ་རྣམས། །
དུག་དང་གྲང་ནད་བད་ཀན་གློ། །སེལ་ཞིང་ཤེས་པ་རྨོངས་པར་བྱེད། ། དེ་་
རྣམས་ཆུ་དང་ལྷན་ཅིག་བསྐོལ། །ཆུ་གདུས་འོ་མ་འདུས་པ་ཡིས། །བསྐོལ་བའི་
གྲང་ཚད་བཏུང་བའི་མཆོག །ཤིན་ཏུ་བསྐོལ་བ་འཇུ་དཀའ་ཞིང་། །ཞོ་ནི་རོ་
དང་ཞུ་རྗེས་མངར། །ནུས་པ་སྣུམ་ཞིང་ཡི་ག་འབྱེད། །ཞོ་དྲོན་བཏུང་བར་མི་
བྱའོ། །དར་བས་དྲོད་བསྐྱེད་བད་རླུང་སེལཾ། ། ཞོ་ཁ་ཆུ་ཡིས་རྩ་སྦུག་སྦྱོང་། །
མར་གསར་འཕྲལ་བཏོན་རོ་ཙ་བྱེད། །ཕྲུམ་སར་སྤྱི་དང་ཕྱུར་བ་སོགས། །ལུས་
སྟོབས་སྐྱེད་ཅིང་བད་ཀན་འཕེལ། །རྟ་བོང་ར་མོར་སྣ་ཚོགས་ནད། །སེལ་བར་
བྱེད་པའི་སྙིང་བོ་ཡིན། །དན་ཁྲའི་མར་ནི་ཁ་ཞིང་ཚ། །དམུ་འོར་རླིག་རླུགས་
- 209 - ་



ནད་ལ་ཕན། །ཡུངས་དཀར་འཚོ་དྲོད་བད་རླུང་སེལ། །བ་རུའི་མར་ནི་མངར་
ཞིང་ལྕི། །སྐྲ་སྐྱེ་རླུང་དང་མཁྲིས་པ་སེལ། །ཟར་མ་དྲོ་ཞིང་ལྤགས་ནད་དང་། །
གཞང་འབྲུམ་རྐང་གི་རླུང་རྣམས་འཇོམས། སྟོབས་དང་ཁུ་བ་བད་མཁྲིས་
སྐྱེ། ། འབྲུ་ཆང་དྲོད་ལྡན་ཡི་ག་འབྱེད། །བད་རླུང་སེལ་ཞིང་གསར་པ་ལྕི། །
རྙིང་བ་ཡང་ཞིང་ཡིད་འོང་རྣོ། །རྒུན་ཆང་ནད་སྦྱོང་སྙིང་ལ་ཕན། །བུ་རམ་ཆང་
གིས་རྟག་སྐམ་སེལ། །སྨན་ཆང་ཡོན་ཏན་རྒྱས་པར་བྱེད། ། སྦྲང་ཆང་གཅིན་
ནད་ཆམ་པ་སེལ། །གྲོ་འབྲས་ཁྲེ་སོགས་སྲེ་ད་ཡིས། །ཆང་གིས་མ་ཞུ་སེལ་བར་
བྱེད། ། ལྐོག་མའི་ནད་དང་འབྲས་ཀྱི་རིགས། ། སྦྲུམ་མ་ཡིན་ཀྱང་ཕན་པར་
བཤད། །
ལེའུའི་མཚན་བསྟན་པ་ལ། །
གསུམ་ པ་ལེའུའི་མཚན་བསྟན་པ་ནི། བདུད་རྩི་སྙིང་བོ་ཡན་
ལག་བརྒྱད་པ་གསང་བ་མན་ངག་གི་རྒྱུད་ལས་སྨན་གྱི་རོ་ནུས་པ་སྤྱིར་བསྟན་པ་
དང་། ངོ་བོའི་ནུས་པ་བྱེ་བྲག་ཏུ་བཤད་པའི་ལེའུ་སྟེ་ཉི་ཤུ་བའོ། །ཞེས་བྱ་བའི་
དོན་ནོ། །
དེ་ལྟར་གསོ་བའི་གཞུང་ལུགས་གདམས་པ་དཔལ་ལྡན་རྒྱུད་བཞི་འདི་
ཉིད་ལ་ཆ་ལག་བཅོ་བརྒྱད་སོགས་འགྲེལ་བཤད་རྒྱས་བསྡུས་བར་མ་དང་བཅས་
པ་ཇི་སྙེད་གཅིག་སྣང་མོད། ་ སླར་འདི་ལྟར་བྲིས་པ་ལ་སྒྲུབས་ཟིན་གྲུབ་པའི་
རིགས་པས་གཅིག་ཞིག་བྱ་ཞེས་ན་བདེན་མོད། འོན་ཀྱང་འདི་ཉིད་ཟུར་སྨན་
མཁས་པའི་དབང་པོ་ལེགས་བཤད་འཚོལ་གྱིས་མཛད་པའི་མེས་པའི་ཞལ་ལུང་
- 210 -



འདི་ཉིད་དེང་སང་གི་དུས་འདིར་མཁས་བླུན་ཚང་མའི་ཡིད་ཆེས་ཀྱི་གནས་སུ་
མཛད་པ་ནི་རླུང་ལྟར་གྲགས་མོད་ཀྱང་། འདི་ཉིད་ལ་ལེའུ་ཉི་ཤུ་པའི་སྨན་གྱི་
ནུས་པ་བསྟན་པ་རིན་པོ་ཆེ་ནས་སྨན་རྟའི་བར་ལ་སླར་རྒྱས་པ་ཞིག་བརྩམ་་
འདོད་ཀྱི་ཐུགས་བཞེད་ཡོད་ཀྱང་། ཕྱིས་སྟེང་གྲིབ་ཀྱིས་སྐུ་མ་བདེ་བའི་་་་
གཤིས། །རྒྱས་པར་གནང་མ་ཐུབ་ཅིང་། །ཅུང་ཟད་རྒྱས་བ་ཞིག་གནང་འདུག་
ཀྱང་བརྗོད་བྱ་བསྡུས་དྲགས་པས། ། བློ་གྲོས་དམན་པ་རྣམས་ཚུལ་བཞིན་དུ་
རྟོགས་དཀའ་བར་རྟེན། །དེ་ཉིད་ཀྱི་བཞེད་དགོངས་བསྐོང་ཕྱིར་ཁོ་བོས་འདི་
ལྟར་ དུ་ བྲིས་ པ་ ཡིན་ ཞིང་། འདི་ ཉིད་ ཀྱང་ གཞུང་ གང་ལས་ བརྟེན་ ཞེ་ན།
སྤྱོད་འཇུག་ལས། སྔོན་ཆད་མ་བྱུང་བ་ནི་འདིར་བརྗོད་མེད་ཅེས་གསུངས་པ་
ལྟར། སྔོན་མ་བྱུང་བ་ནི་འདིར་བརྗོད་རྒྱུ་ག་ལ་ཡོད། དེའི་དོན་གྱིས་ན་གཙོ་
བོར་བཅོམ་ལྡན་འདས་ཀྱི་བཀའ་བསླུ་བ་མེད་པ་དཔལ་དུས་ཀྱི་འཁོར་ལོ་བདེ་
མཆོག་རྡོ་རྗེ་མཁའ་འགྲོ་འདུལ་བ་ལུང་། མདོ་སྡེ་པད་མ་དཀར་པོ་སོགས་
དང༌། ཡན་ ལག་ བརྒྱད་ པ། རང་ འགྲེལ་ ཟླ་ ཟེར་ སྒྲ་ སྦྱོར་ ངེས་ པར།
མངོན་བརྗོད་ཨ་མ་ར་ཀོ་ཥ་རྩ་འགྲེལ། སྡེ་བརྒྱུད། རྟོགས་བརྗོད་དཔག་
བསམ་འཁྲི་ཤིང༌། དངུལ་ཆུ་བེའུ་བུམ་མ་ཧཱ་པཎྜི་ཏའི་སྨན་མིང་རྒྱ་མཚོ་སོགས་
རྒྱ་གཞུང་རྣམས་དང་པད་དཀར་ཆུན་པོ། ལེགས་བཤད་དངུལ་དཀར་མེ་
ལོང་། ལག་ལེན་བོཏ་ཆུང་། སྔོ་འབུམ། གཡུ་ཐོག་པའི་སྨིན་ངོས་འཛིན་
པའི་ བསྟན་ བཅོས་ འཁྲུངས་ དཔེ་ཆེ་ཆུང༌། བརྡ་སྤྲོད། བདུད་ རྩི་ རྫིང་བུ།
སྨན་ངོ་གསལ་བྱེད་བླ་རྟའི་འགྲེལ་བ། སྨན་མིང་རྒྱ་མཚོ། རྐྱང་སེལ་གྱི་ཁ་
བསྐོང་སོགས་ཁུངས་བཙུན་གྱི་རིགས་གང་སྙེད། ། རིགས་པ་སོ་སོ་རང་རང་གི་
སྐབས་སུ་འདི་ལྟར་དུ་སྡེབས་ནས་བྲིས་པ་ཡིན་ལེགས། མཐའ་དག་གིས་་
དཔྱད་པ་ནི་ཁོ་བོས་ཅི་ལ་ནུས་ཏེ། ཅིའི་ཕྱིར་ན་བརྒྱད་པར། ཕྱིའི་གེགས་ནི་
ཁག 211 ཕ



གསུམ་ཡིན་ཏེ། །བསྐྱེད་པ་ཡུལ་གྱིས་བསྐལ་བ་ནི། །གྲང་བ་དྲོ་སར་བསྐྱེད་པ་
ཡིན། །བསྡུ་བ་དུས་ཀྱིས་བསྐལ་བ་ནི། །དཔྱིད་དབྱར་སྟོན་དུས་བཏུས་པ་ནི། །
སྨན་གཅིག་ཡིན་ཡང་དེ་མི་འདྲ། །བཏགས་པ་མིང་གི་བསྐལ་བ་ནི། །རང་རང་
ཡུལ་གྱི་སྐད་ཀྱིས་ནི། །ངོ་མི་ཤེས་པའི་གནས་སུ་འགྱུར། །ཞེས་གསུངས་པ་ལྟར།
སྐྱེ་གནས་རྒྱ་གར་རྒྱ་ནག་བལ་ཡུལ་མོན། སོག་པོ། བོད་ལ་སོགས་པའི་ཡུལ་
དེ་རྣམས་ལའང་སྐམ་གཤེར་གྱི་ཁྱད་པར་ཇི་སྙེད་གཅིག་སྣང་མོད། སྒོས་སྨན་
ལའང་ཕོ་རིགས་མོ་རིགས་རྒོད་གཡུང་སོགས་ཀྱི་ཁྱད་པར་མི་འདྲ་བ་ཇི་སྙེད་
གནང་ཞིང༌། ཁྱད་པར་སློབ་དཔོན་སོ་སོའི་བཞེད་དགོངས་ཀྱིས་ངོས་འཛིན་
མི་འདྲ་བ་དུ་མ་གནང་ཡང་། འདིར་སྤྱི་ཁྱབ་ལ། མཐུན་སྣང་དུ་གྲུབ་པ་
རགས་རིམ་བཀོད་པ་སྟེ། རེ་ཞིག་དེ་ཙམ་མོ། སྨྲས་པ། རྒྱ་བོད་མཁས་
དབང་གདམས་པའི་གངས་རི་ལས། །ཉེར་བབས་ཡན་ལག་བརྒྱད་ལྡན་ཉལ་
འགྲོའི་རྒྱུན། ། འཐུང་འདོད་དཔྱོད་ལྡན་ཡིད་ཀྱིས་མགྲིན་པ་རུ། ། ཆེས་ཆེར་
མངར་བར་མི་འགྱུར་ག་ལ་སྲིད། །འོན་ཏེ་མཁས་པའི་བཞེད་དབང་ནམ་མཁའི་
མཐའ། །གཞལ་བར་མ་ནུས་འགལ་འཁྲུལ་ཅི་མཆིས་རྣམས། །ཐོག་མེད་སྔོན་
བསགས་ སྡིག་དང་ཆབས་གཅིག་པར། ། རྣམ་མཁྱེན་དམ་པའི་སྤྱན་སྔ་་་་་
བཤགས་པར་བགྱིས། །འདིར་འབད་རྣམ་པར་དཀར་བའི་འོད་ཟེར་འབུམ། །
གཅིག་ཏུ་བསྡུས་པ་དགེ་བའི་འབྲས་བཟང་གིས། །མ་གྱུར་མཁའ་མཉམ་ནད་
ལས་རབ་གྲོལ་ཏེ། །སྨན་པའི་རྒྱལ་པོའི་གོ་འཕང་ཐོབ་པར་ཤོག ། དེ་ལྟར་
གསོ་བ་རིག་པའི་གཞུང་ལུགས་དཔལ་ལྡན་རྒྱུད་བཞི་ལས། དུམ་བུ་གཉིས་པ་
བཤད་པའི་རྒྱུད་ཀྱི་ལེའུ་ཉི་ཤུ་པ་སྨན་གྱི་ནུས་པ་བསྟན་པའི་ཚིག་གི་དོན་གྱི་
འགྲེལ་ པ་ མེས་པོའི་དགོངས་རྒྱན་ཞེས་བྱ་བ་འདི་ནི། ཡུལ་ཡར་ ཤར་ནུབ་་
གཉིས་ལས ཤུར་གྱི་ས་ཆ་ཤཱམ་བུ་ནང་གི་ཉེ་འདབ་གཉན་པ་ས་གཅིག་གྲོང་ཁྱེར་
ཡ- 212 ཁ་



དར་མོ་ཞེས་བྱ་བར་རྒྱལ་མོ་གཡུ་སྒྲ་སྙིང་པོའི་རུས་ལས་བསྐྱེད་པ་སྨན་རམས་པ་
དགེ་སློང་བློ་བཟང་ཆོས་གྲགས་ཀྱིས་ལྕགས་མོ་སྤྲེའུའི་ལོ་རིགས་པ་འཛིན་པ་ཀུན་
གྱིས་གཙུག་རྒྱན་དམ་པ་ཨོ་རྒྱན་ཆེན་པོ་སངས་རྒྱས་གཉིས་པ་པད་མ་འབྱུང་
གནས་སྐུ་བལྟམས་པའི་དུས་ཁྱད་པར་ཅན་སྤྲེལ་ཟླའི་ཚེས་བཅུ་ལ་འཕགས་པའི་
གཙུག་ལག་ཁང་ཆེན་པོ་རི་བོ་གྲུ་འཛིན་གྱི་སྨན་གཤག་བསམ་འགྲུབ་གླིང་དུ་སྦྱར་
བའི་ཡི་གེ་པ་ནི་མེར་མོ་བློ་གྲོས་ཆོས་འཕེལ་གྱིས་ལེགས་པར་བགྱིས་པ་དགེ་་་
ལེགས་འཕེལ་བར་གྱུར་ཅིག །
ཤུ་བྷམ་སྐུ་སརྦ་ཛ་ག་ཏམ། །
213 -



རྟ་མགྲིན་འཚོས་དཔེ་ཆའི་སྒྲིག་འགན་ཁུར།
སྒྲོལ་དཀར་སྐྱབས་ཀྱིས་མདུན་ཤོག་གི་རི་མོ་བྲིས།
གྲགས་པས་དཔེ་ཆའི་མཚན་བྱང་བྲིས།
༄༅། །བཤད་རྒྱུད་རྐྱང་སེལ་གྱི་འགྲེལ་བ་
མེས་པོའི་དགོངས་རྒྱན།
དར་མོ་སྨན་རམས་པ་བློ་བཟང་ཆོས་གྲགས་ཀྱིས་མཛད།
སྒྲོལ་དཀར་སྐྱབས་ཀྱིས་དག་སྒྲིག་བྱས།
ཀན་སུའུ་མིགས་དཔེ་སྐྲུན་ཁང་གིས་བསྐྲུན།
མཚོ་སྔོན་ཞིང་ཆེན་ཞིན་ཧྭ་དཔེ་ཁང་གིས་བཀྲམས།།
མཚོ་སྔོན་ཟི་ལིང་མི་རིགས་པར་ཁང་གིས་དཔར།
༡༩༩༧ལོའི་ཟླ་༧པར་པར་གཞི་དང་པོ་བསྒྲིགས།
༡༩༩༧ལོའི་ཟླ་༧པར་པར་ཐེངས་དང་པོ་དཔར།
ISBN7-5421-0515-9/R. 64(EX）
དེབ་རེར་སྒོར8,50



མ་
ས་ཉིན་འགྲོ་བས་ན་ལས་མར་
IsBN 7-5421-0515-9
ISBN 7-5421 - 0515 - 9
R • 64( E །
9787522105158l>
Ps 220
